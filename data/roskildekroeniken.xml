<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Roskildekrøniken</title>
                <author>empty</author>
		<editor>
                    <name xml:id="ts">
                        <persName>
                            <forename type="first">Tue</forename>
                            <surname>Søvsø</surname>
                        </persName>
                    </name>
            </editor>
            </titleStmt>
            <publicationStmt>
                <publisher>Det Danske Sprog- og Litteraturselskab</publisher>
                <pubPlace>København</pubPlace>
                <date>2015-01-01</date>
                <availability status="restricted">
                    <ab>Tekst copyright 2015 DSL</ab>
                </availability>
                <availability status="restricted">
                    <ab>Digital faksimile copyright 2015 Danish Royal Library</ab>
                </availability>
            </publicationStmt>
            <sourceDesc>
                <bibl>ed. M. Cl. Gertz, Scriptores Minores Historiæ Danicæ I (1917-1918)</bibl>
                
            </sourceDesc>
        </fileDesc>
        <profileDesc>
            <creation>
                <date when="1160">ca. 1160</date>
            </creation>
            <abstract>nil</abstract><langUsage>
                <language ident="la" />
            </langUsage>
            <textClass>
                <keywords>
                    <term>historie</term>
                </keywords>
            </textClass>
        </profileDesc>
    </teiHeader>
    <text>
        <body>
            <div>
                
                <head type="add">Harald Klaks dåb i 826 og Ansgars udbredelse af kristendommen i
                    Danmark </head>
                <p> Anno dominice incarnacionis octingentesimo uigesimo VI<hi rend="sup">to</hi> Haraldus rex Danorum apud Magunciam est baptizatus ab Othgario
                    archiepiscopo, susceptus ab imperatore Luduwico, anno sexto regni sui. Cum quo
                    frater eius Hericus et uxor regis cum magna Danorum multitudine illuminati sunt
                    et Christiane fidei coniuncti. Quibus in regnum suum tendentibus cum nemo
                    doctorum facile potuisset inueniri comes, sanctus Ansgarius cum socio se
                    ultroneum optulit Authberto. Cum quo .IIII<hi rend="sup">or</hi>. annis
                    commorantes multos ad fidem conuerterunt. Qui, reuersus archiepiscopus
                    Hammaburgensis effectus, nunc Danos, nunc Transalbianos uisitans innumerabilem
                    utriusque gentis multitudinem ad fidem contraxit. </p>
                <p> Deinde mortuo Lyudrico, Bremensi archiepiscopo, Liuduicus imperator
                    filius Liuduici, frater Lotarij et Karoli, Bremensem archiepiscopatum Ansgario
                    concessit. Hoc regali munere confessor dei ualde gauisus in Daniam perrexit. Vbi
                    regem Danorum, fratrem regis Haraldi, predictum Ericum, Christianissimum cum suo
                    populo reddidit. Nam mortuo Haraldo iste in regnum assumptus est. Hic primum
                    ecclesiam Sleswich erexit, data pariter sentencia, ut, quisquis esse uellet in
                    regno suo, Christianus fieret.</p>
            </div>
            <div>
                <head type="add">Erik Barn</head>
                <p> Interea Normanni Galliam demoliti per fluuios Ligerim, Secanam, Renum
                    dederunt excursum. Quo timore compulsus rex Francie Karolus terram eis concessit
                    ad habitandum, quam et hodie possident. Deinde Daniam aggressi Hericum regem
                    interfecerunt. Quo mortuo Hericus Puer in regnum leuatus est. De isto Herico
                    Puero non minima dubitacio est, utrum filius predicti Herici fuerit an non. Qui
                    mox super Christicolas efferatus sacerdotes expulit, ecclesias claudi precepit. </p>
                <p> Ad quem ueniens sanctus Ansgarius <app>
                        <lem>[non]</lem>
                        <rdg>del. Gertz</rdg>
                    </app> intrepidus crudelem tyrannum de feroci leone mansuetissimum conuertit in
                    agnum, adeo ut ipse Christianitatem susciperet et suis omnibus per edictum
                    Christianos fieri mandaret. Tunc sacerdotes reuocati, ecclesie sunt erecte et
                    restaurate. Insuper apud Ripam basilica exstructa est, post Sleswich
                    secunda.</p>
            </div>
            <div>
                <head type="add">Regnar Lodbrogs sønner</head>
                <p> Eo tempore collectis <app>
                        <lem>&lt;suis&gt;</lem>
                        <rdg>add. Gertz</rdg>
                    </app> rex crudelissimus Normannorum Ywar, filius Lothpardi, quem ferunt ossibus
                    caruisse, cuius fratres Ingvar et Vbbi et Byorn et Ulf aquilonis gentibus
                    prefuerunt, reges eciam Danorum uocauit in auxilium ad destruendum regnum
                    Francorum. Reges dico, quia tunc temporis multi fuerunt reges in Dania. Nam, ut
                    referunt, <app>
                        <lem>&lt;fuerunt&gt;</lem>
                        <rdg>add. Gertz</rdg>
                    </app> duo aliquando in Iucia, in Fyunia tercius, in Selandia .IIII<hi rend="sup">us</hi>., in Scania .V<hi rend="sup">us</hi>.; aliquando duo per
                    totam Daniam; aliquando eciam unus per totam Daniam; aliquando unus per totam
                    Angliam simul et Daniam, ut post docebimus. </p>
                <p> Igitur Ywar Brittaniam classe pecijt et crudele prelium cum regibus
                    Anglorum conseruit. Ibi reges Nordumbrorum lelle atque Osbertus ceciderunt, ac
                    Denunolf et Berrunolf de prelio fugerunt. Edmundus, rex sanctissimus orientalium
                    Saxonum, qui sepe antea uictor extiterat, <app>
                        <lem>[et]</lem>
                        <rdg>del. Gertz</rdg>
                    </app> tunc uictus et in prelio captus, manibus post terga ligatis pro Christi
                    confessione flagellatus ac deinde sagittatus, ad ultimum decollatus gloriosam
                    martyrij coronam adeptus est. Hec prima Nordumbrorum plaga taliter gesta est in
                    Anglia. Inde promotus rex Ingwar cum nouem aquilonis regibus classem diuisit,
                    aliosque reges in Galliam destinauit, alios in Germaniam. </p>
                <p> Quorum pars uecta per Albiam Saxoniam inuasit ibique ducem Brunonem
                    cum decem comitibus occurrentem sibi occidit. Cum quibus duo episcopi trucidati
                    sunt. Deinde Traiectum oppidum inuadunt urbemque solo tenus prosternunt, in qua
                    Rabodus, tunc claruit episcopus. Ad ultimum Renum transeunt, Coloniam et
                    Treueros incendunt, Aquisgrani <app>
                        <lem>&lt;palacium&gt;</lem>
                        <rdg>add. Gertz</rdg>
                    </app> stabulum equis suis fecerunt, urbes cum ciuibus <app>
                        <lem>&lt;obruerunt&gt;</lem>
                        <rdg>add. Gertz</rdg>
                    </app>, mulieres cum infantibus in ore gladij trucidauerunt, ecclesias sanctas
                    cum fidelibus aut incenderunt aut subuerterunt. Maguncia ob metum eorum
                    instaurari cepit. Tunc Fresia eciam a Danis depopulata est.</p>
            </div>
            <div>
                <head type="add">Frode, Gorm d. Gamle, Harald Blåtand og Svend Tveskæg</head>
                <p> Hec dum agerentur, Hericus rex defunctus est, et in regnum Frothi
                    leuatus est; quem Unni, Bremensis archiepiscopus, baptizauit. Extimplo erecte
                    sunt ecclesie, que pridem destructe sunt, Sleswicensis et Ripensis. Terciam rex
                    in honore sancte Trinitatis apud Arusam edificauit. Dicunt quidam, quod Unni,
                    Bremensis archiepiscopus, Gorm et Haraldo, qui in Dania reges extiterant,
                    predicaret et Christianis placatos redderet et ecclesias diu neglectas
                    reuocaret. Iste Gorm pater Haraldi extitit; qui Haraldus uiuente patre .XV.
                    annos regnum gubernauit, mortuo patre quinquaginta annos regnauit. </p>
                <p> Hic Christianus extitit, cognomine Blatan siue Clac Harald. Mortuo
                    Haraldo Swen quidam, Normannorum transfuga, collecta multitudine Angliam
                    inuasit, regem Aldradum expulit, ipse regnum tenuit. Huius filij Gorm et Hartha
                    Knut, paterno non contenti latrocinio, Daniam insiliunt, occisoque rege Danorum
                    Haldano cum filijs eius regnum <app>
                        <lem>[Danorum]</lem>
                        <rdg>del. Gertz</rdg>
                    </app> partiti sunt, Gorm Daniam, Hartha Knut Angliam <app>
                        <lem>&lt;nactus&gt;</lem>
                    </app>. Nam Swen pater eorum interim, quo <app>
                        <lem>&lt;tempore&gt;</lem>
                        <rdg>add. Gertz</rdg>
                    </app> ipsi Daniam invaserunt, mortuus est. Haldanus autem utrum fuerit filius
                    Clac Haraldi an non, in dubio est.</p>
            </div>
            <div>
                <head type="add">Harald Blåtands regeringstid. De første bispesæders
                    oprettelse</head>
                <p> Gorm, crudelissimus rex, sedem regni apud Selandiam constituit. Huius
                    filius mitissimus Harold fuit, qui primus apud Seland ecclesiam construxit. Qui
                    contra patris imperium Christianos amicos habuit eosque pro uiribus undique
                    susceptos in persecucione fouit. Itaque, in malis patre perseuerante, Haraldus
                    post mortem eius in regem assumptus est Christianusque effectus est. Qui mox
                    sacerdotes tam ab Anglia quam a Saxonia uenientes recepit et Christum publice
                    colere cepit. </p>
                <p> Vnde uenerabili Adaldago episcopo et Ottoni Augusto amicus et ualde
                    familiaris fuit, adeo ut filium eius baptizatum a sacro fonte <app>
                        <lem>&lt;leuauerit&gt;</lem>
                        <rdg>S</rdg>
                    </app> et Swen Otto uocauerit. Itaque rex deuotus et in Christo fidelissimus non
                    solum baptizatus, sed eciam, ut episcopi per regnum constituerentur, per nuncios
                    deprecatus est. Qua peticione Adaldagus, Bremensis archiepiscopus, gaudens
                    consilio regis et pape tres ordinauit in Daniam episcopos: Hericum ad Sleswich,
                    Liafdagum ad Ripam, Rehinbrandum ad Arus. </p>
                <p> Postea eciam plures ordinauit Adaldagus, Bremensis archiepiscopus, ad
                    nostrates episcopos: ad Sleswich post Hericum Marconem, post Liafdagum ad Ripam
                    Folbertum. Othincarus Albus, ad Svethiam ordinatus, Scaniam et Seland
                    procurauit; post quem fuit Thurgotus. Iste eciam Haroldus regem Normannorum
                    Haconem de regno expulsum restituit. Filius Haconis Trucco fuit, qui Haroldo
                    subditus fuit. Filius eius Olaf Cracaben fuit.</p>
            </div>
            <div>
                <head type="add">Svend Tveskæg</head>
                <p> Haroldus quinquaginta annos in Dania regnauit. Quem filius Sven in acie
                    uulnerauit, uulneratum a regno expulit; qui fugiens uenit in Sclauiam ibique
                    exul obijt et, uelud alter Dauid, magis de perfidia filij quam ex sua miseria
                    dolens. Corpus eius a suis in patriam reportatum in ciuitate Roskild tumulatum
                    est. Quod audiens Olaf Cracaben, augur peritissimus, filius Trucconis, filij
                    Haquini, quem Haquinum Haroldus de regno expulsum stabiliuit, memor illius
                    benefacti statim Danos adijt, regem Swen expulit et regnum Danorum tenuit. Swen
                    exulans potentissimum regem Swenonum, nomine eciam Olaf, adijt; supplex, ut in
                    regnum restitueretur, orauit. </p>
                <p> Nec mora: superueniens cum Swenonibus bellum habuit grauissimum, in
                    quo rex Norueie Olaf augurio deceptus cecidit. Swen, cognomine Tyuvskeg, duo
                    regna tenuit, Christianis ualde inimicus, quos eciam finibus suis expelli
                    precepit. Sed cum a Sclauis in bello uictus ter caperetur, et bis argento,
                    tercia uice auro ponderaretur, tandem deum cognouit post flagella, quem cepit
                    querere eique credere. Nam accersito a Norwegia Bernardo episcopo in Scania
                    ecclesiam erexit. Bernardus mare transfretans in Seland uenit; ibi bone
                    conuersacionis exemplo vitam finiuit. Deinde Swen Angliam invasit, regem
                    Adeldradum expulit et Brittanie fines potitus vix tres menses superuixit.</p>
            </div>
            <div>
                <head type="add">Knud den Store og mordet på Ulf i Roskilde kirke</head>
                <p> Post cuius mortem Eadmundus, filius Adeldradi, quem Sweno expulit,
                    Kanutum, filium Svenonis, et Olauum, filium Olavi regis Norvegie, qui ibi
                    obsides fuerant, in uincula coniecit. Qui de uinculis eius fugientes naui
                    uenerunt Bremam ibique a sancto Unwano, Bremensi archiepiscopo fidem Christi
                    susceperunt, et baptizati reuersi sunt in Daniam. Olauus autem rex Norvegie
                    constituitur. </p>
                <p> Qui dum regnum suum primus Christiane fidei subiugasset totum, a
                    paucis in bello percussus gloriosam martyrij coronam est adeptus. Cuius corpus a
                    fidelibus Throndemis humatur, <app>
                        <lem>&lt;ubi&gt;</lem>
                        <rdg>add. Gertz</rdg>
                    </app> multis hodie miraculis illustratur. Cui filius in regnum successit,
                    nomine Magnus, qui ex concubina erat genitus, etate puer, magnanimus, forma
                    speciosus. Sed ne ab incepto opere longe transgredi uidear, ad reges Danorum
                    reuertar. Mortuo itaque Eadmundo rege Anglorum filius Adeldradus in regnum
                    successit. </p>
                <p> Quod audiens Kanutus, ueteris iniurie non inmemor, quam pater eius
                    sibi et Olauo intulerat, cum mille armatis nauibus transfretauit et inmensis
                    uiribus Angliam inuasit; triennium cura Adeldrado certauit Adeldradus, fessus et
                    bello et senio, cum obsideretur in Londonia ciuitate, obijt, relinquens filium
                    Edwardum, quem suscepit ab Ymma regina, que fuit filia Rothberti comitis.
                    Kanutus victor existens ipsam Ymmam duxit uxorem genuitque ex ea filium Harthe
                    Knut. Kanutus Richardo suam dedit sororem, nomine Estrith. Que ab illo repudiata
                    duci Vlf sine fratris consensu est coniuncta. </p>
                <p> Quod audiens Kanutus inimicari cepit Vlf et sorori sue in tantum, ut
                    eciam eos de regno expelleret. Tandem precibus multorum et auxilijs sub quadam
                    simulacione reconciliatus non post multum temporis fecit Vlf interfici in
                    ecclesia Roskildensi, euntem ad matutinas. Quem uxor sua Estrith honorifice
                    sepeliuit, ecclesiamque lapideam in loco lignee construxit, quam multis modis
                    ditauit. Habuitque ex eo duos filios, Svenonem et Byorn. Quo peracto Kanutus
                    reuersus est in Angliam ibi que uitam finiuit.</p>
            </div>
            <div>
                <head type="add">Biskop Poppo</head>
                <p> Interea Libencius, Bremensis archiepiscopus, ad Seland ordinauit
                    Auoconem, ...., quem antecessor Unwanus primus ordinauit. Qui eciam Libencius
                    archiepiscopus ordinauit ad Sleswich Popponem, dehinc Esyconem, ad Ripam
                    Othincarum. Quorum Poppo, uir sanctissimus, fertur Svenoni multum familiaris
                    fuisse. Hic eciam, paganis de fide Christi dubitantibus, in generali regis et
                    populi conuentu, quia tunc se credituros spoponderant, ferrum candens in manu
                    gestauit et illesus apparuit. Vnde factum est, ut populus crederet, et sanctus
                    clarusque in regno fieret.</p>
            </div>
            <div>
                <head type="add">Svend, Harald (Harefod) og Hardeknud</head>
                <p> Post mortem uero Kanuti tres filij eius regnare ceperunt; Sven, quem
                    habuit de Aluia, regnauit in Normannia, Haroldus in Anglia, eciam filus Aluie,
                    Hartha Knut in Dania, filius Ymme. Sub quo Willelmus post Auoconem predicavit.
                    Iste Harthe Knut contra Haroldum fratrem suum, regem Anglie, a Dania veniens in
                    Flandria classem adunauit; sed Haroldus morte preventus bellum diremit. <app>
                        <lem>&lt;Ita&gt;</lem>
                        <rdg>add. Gertz</rdg>
                    </app> Harthe Knut Daniam possidet et Angliam. Interea Sven obijt in Norvegia,
                    frater Harthe Knut; tunc Normanni elegerunt Magnum, filium sancti Olavi a
                    concubina. </p>
                <p> Tunc Harthe Knut et Magnus, rex Norvegie, talem condicionem inter se
                    fecerunt et super reliquias cum iuramento firmauerunt, ut, qui diutius uiueret,
                    superstes regnum defuncti acciperet duoque regna quasi hereditario iure
                    possideret. Sed non post multum temporis Harthe Knut obijt.</p>
            </div>
            <div>
                <head type="add">Svend Estridsen, Roskildebisperne Vilhelm og Svend</head>
                <p>Cuius morte audita Magnus, non inmemor pacti, Daniam adijt manu magna et ualida.
                    Cui occurrens Sven, regis Gambliknut ex sorore nepos, filius Estrid et Vlf, quem
                    Gambliknut interfecit, tum nauali bello tum equis cum eo certauit; ad ultimum
                    uictus in Scaniam fugit. </p>
                <p> Qui cum Lundis prepararet iter suum, ut in Svethiam fugeret, ecce
                    nuncij de Seland uenientes Magnum regem defunctum nunciant ei. Qui mox Seland
                    reuersus, deinde a Fiunensibus et a Iutensibus ultro in regem electus, Daniam
                    per multos annos strennue gubernauit et filios filiasque ex diuersis mulieribus
                    procreauit. Cuius filij .V. omnes reges unusquisque post alium extiterunt;
                    quatuor mors matura preuenit, licet satis regno et nomine digni fuerant. Sub quo
                    Villelmus episcopus predicauit, uir strennuus uiribus et fortis, impetuosus et
                    qui sola uirtute corporis debellaret potentes, <app>
                        <lem>&lt;set&gt;</lem>
                        <rdg>add. Gertz</rdg>
                    </app> et animi uirtute, nullique parcens iratus. </p>
                <p> Cuius temporibus mater regis Svenonis Estrith ecclesie Roskildensi
                    .I. mansos filio consenciente contulit, quos prescriptus episcopus sigillo et
                    priuilegio ecclesie confirmauit. Nec multo post Villelmus obijt, cui gloriosus
                    rex Sveno equiuocum suum et capellanum subrogauit, uirum quidem omni morum
                    probitate clarissimum et omnium antecessorum longe optimum. Terror <app>
                        <lem>&lt;erat&gt;</lem>
                        <rdg>add. Gertz</rdg>
                    </app> male faciencium, remuneracio beniuolencium, pater patrie, <app>
                        <lem>&lt;decus&gt;</lem>
                        <rdg>add. Gertz</rdg>
                    </app> cleri et salus populi, egregius pietate et qui omnia uellet ad perfectum
                    ducere. </p>
                <p> Ipse Roskildensem ecclesiam fere ueluti a fundamento fundauit, quam
                    egregia corona et marmoreis columpnis omnibusque ornamentis decorauit. Ipse
                    claustrum lapideum fratribus construxit et, ut .XV. prebende essent, de mensa
                    sua fratribus et ecclesie, quam in honore sancte Trinitatis consecrauit,
                    addidit. Preterea monasterium Ringstathia in honore sancte Marie construxit,
                    aliud Slagløsii.</p>
            </div>
            <div>
                <head type="add">Harald Hen og Knud den Hellige</head>
                <p> Interea gloriosus rex Danorum Sveno Magnus in Iucia obijt anno
                    dominice incarnacionis .M.LXX.IIII., anno regni sui .XXXI. Cuius corpus
                    honorifice Roskildie est sepultum, ut ipsemet uiuens iusserat. Post cuius mortem
                    filius eius Haroldus in regnum successit et regnauit annos .VII. Vnde secundum
                    antiquos iste quartus Haroldus rex in Dania extitit. Primus Haroldus, qui apud
                    Magunciam baptizatus fuit; secundus Harald Blatan; tercius Harald filius Gorm;
                    quartus iste filius Sven, uir optimus, rector iustissimus. Hic siluas. a solis
                    potentibus obsessas, communes fieri iussit. </p>
                <p> Quo mortuo frater eius Kanutus in regnum leuatus est. Hic cum
                    populum quadam noua lege et inaudita ad tributum, quod nostrates 'nefgiald'
                    vocant, coegit, a Iucia in Fiuniam fugatus Othinse in ecclesia sancti Albani
                    martyris ante altare magna confessione cordis martyrizatus est anno dominice
                    incarnacionis .M.XC., anno .XI. regni sui. Cuius corpus magnis miraculs
                    illustratur, Christus in martyre glorificatur. Cum quo eciam occisus est frater
                    eius, nomine Benedictus.</p>
            </div>
            <div>
                <head type="add">Oluf Hunger, biskop Svend dør og efterfølges af Arnold</head>
                <p> Conuenientibus igitur regni primatibus Olauum, fratrem eius, in regem
                    assumpserunt consortemque tocius regni Danie fecerunt. In cuius temporibus
                    ingens fames Daniam per nouem annos optinuit, ut uix ab illicitis escis et
                    interdictis se abstinuerit; sed quia necessitate cogente aliquando lex frangitur
                    et transgreditur, equi ad uescendum occidebantur, canes a multis excoriabantur.
                    Non mensas diuersis ferculis ornabant, nec aliquem apparatum habere cupiebant.
                    Quam plagam uenerabilis Sveno episcopus statim post interfectionem Kanuti
                    predixit uenturam et, ut penitendo eam amouerent paterna ammonicione multos
                    consuluit. </p>
                <p> Sed quia deus quos uult indurat, et quibus uult miseretur, cor
                    omnium indurauit et, ut predictum est, plagis flagellauit. Pastori autem
                    misertus deus ab omnibus angustijs huius nequam seculi eum liberauit. In secundo
                    enim anno regni Olaui, non contentus domestica quiete actiue uite cum Martha,
                    sed eciam contemplatiue speculacionis particeps fieri uolens cum Maria,
                    licenciam a rege et populo pecijt Ierosolimamque adire penitendo <app>
                        <lem>&lt;per&gt;</lem>
                        <rdg>add. Gertz</rdg>
                    </app> peregrinacionem elegit. Sed ueniens ad quandam insulam, nomine Rodus,
                    infirmitate detentus, uictrix anima Christo traditur, corpus a discipulis
                    flentibus ibidem sepelitur. </p>
                <p> Cuius morte audita Olauus rex cum omni clero Selandensis ecclesie,
                    licet doluit, Arnoldum tamen intronizauit. Vir natura simplex et plus quam
                    pastorali cure decuit negligens; murum tamen lapideum circa monasterium
                    Roskildense construxit, picturam eciam eiusdem monasterij renouauit. Anno cuius
                    .VII. Olauus rex obijt; et ipse regnauit nouem annis, in quibus nec unus
                    ubertatis fuit.</p>
            </div>
            <div>
                <head type="add">Erik Ejegod</head>
                <p> Quo mortuo Hericus Bonus, frater eius, in regnum successit; et mox
                    exosa fames discessit et uindicta dei a populo. Vtrum autem hec opulencia causa
                    Herici et hec fames causa Olaui inciderit, cum neuter horum hoc meruit, penes
                    illum est, qui omnia, antequam fiant, scit et, quando uult et quomodo uult,
                    disponit. Hericus autem octo annis regnauit et multas iniquas et iniustas leges
                    adinuenit. </p>
                <p> Hic filios tres ex concubinis habuit, Haroldum, Benedictum, Hericum;
                    ex legitima nobilissimum genere, nomine Kanutum. Huius quinto anno, M.C.
                    incarnacionis domini anno, Ierusalem capta est a Christianis, Idus Iulij.
                    Hericus tandem octauo anno regni sui, anno domini .M,C.IIJ., uolens Ierosolimam
                    adire una cum uxore sua Botilda et ueniens ad Kyprum obijt ibidem.</p>
            </div>
            <div>
                <head type="add">Kong Niels, Peder Bodilsens reformforslag og biskop Peder</head>
                <p> Cuius morte audita Dani fratrem eius Nicholaum in regem statuerunt,
                    uirum mansuetum et simplicem, minime rectorem. In diebus cuius magna persecucio
                    cleri et populi facta est. Nam anno .XX. regni eius Petrus quidam, filius
                    Botildis, consilio et instinctu capellani sui Notholdi, qui postea Ripensis
                    episcopus effectus est, incepit questionem contra clericos, quatinus habentes
                    uxores dimitterent, et non habentes nequaquam ducerent. Cui questioni clerici <app>
                        <lem>&lt;uolentes quidem, sed&gt;</lem>
                        <rdg>add. Gertz</rdg>
                    </app> non ualentes resistere, quippe Arnoldo episcopo iam senio pregrauato et
                    egrotanti, alij membris truncabantur, alij occidebantur, alij de patria
                    expellebantur, pauci sua retinuere. </p>
                <p> Arnoldus uero sequenti anno post illam incepcionem bundonum obijt.
                    Cui rex Nicholaus capellanum filij sui Magni, nomine Petrum, subrogauit. Hic
                    fuit uir eruditus et litteratus et inter omnes episcopos Danie tunc temporis
                    eloquentissimus et constantissimus. Qui mox causam clericorum contra bondones
                    suscipiens non solum ex illo <app>
                        <lem>&lt;eos malo&gt;</lem>
                        <rdg>add. Gertz</rdg>
                    </app> liberauit, sed insuper illud effecit, ut nullus laicus querimoniam super
                    clericos in placitis faceret, sed in sancta synodo, quod prius nequaquam licuit.
                    Valentes clericos adamauit, ecclesie autem sue nullum proficuum contulit. Curias
                    suas lapideis et ligneis domibus ornauit. </p>
                <p> Et licet prepostero ordine utebatur, querens, que sua et que Cesaris
                    erant, dicebat tamen se et, que dei erant, uelle querere, si aliqua
                    tranquillitate pacis cum Maria et cum Iacob posset permanere. Et ut impleret
                    opere, quod mente et uerbo disposuit, domos ad ecclesiam sancti Clementis et
                    terras addidit ut congregacio monachorum ibi esset. Sed quia antiquus hostis
                    semper sub uelamine latens et semper inuidens operibus iustorum <app>
                        <lem>&lt;pacem odit&gt;</lem>
                        <rdg>add. Gertz</rdg>
                    </app> tantam discordiam inter Danos seminauit, quod, ex quo Christianitas in
                    Dania inoleuit, maior tribulacio cleri et plebis non est facta</p>
            </div>
            <div>
                <head type="add">Knud Lavards død og borgerkrigens begyndelse</head>
                <p> Nam Magnus, unicus filius Nicholai regis, diabolo instigante Kanutum,
                    filium Herici regis, simulata pace interfecit, virum pudicum, sobrium, sapiencia
                    et eloquencia et omnibus bonis moribus ornatum, anno domini .M.C.XXX. Vnde
                    fratres eius Haroldus et Hericus sedicionem contra Nicholaum regem et Magnum
                    filium eius excitabant et ut Nicholaus regno et nomine priuaretur, et Magnus
                    interficeretur, omnimodis laborabant. Igitur Hericus collectis omnibus perfidis
                    et sceleratis in Iuciam uenit ibique <app>
                        <lem>&lt;per&gt;</lem>
                        <rdg>add. Gertz</rdg>
                    </app> partem populi falsis promissionibus regium nomen sibi usurpauit. Nam hic
                    iunior Haroldo fuit et eo multo eloquentior, uir flagiciosus, furore et mendacio
                    repletus. </p>
                <p> Hoc audiens Haroldus contulit se ad regem Nicholaum, iuniori fratri
                    seruire nolens tunc causa etatis, tunc propter turbam filiorum .XV., quos
                    habuit, tunc propter infinitam pecuniam, quam ab omnibus iniuste rapuit. Rex
                    autem Nicholaus perrexit in Iuciam et multa bella cum Herico habuit; in his
                    omnibus Hericus uictus fugiendo uenit Slæswich. Sequenti uero anno nauali bello
                    pugnauerunt ad insulam, que uocatur Syra; ibi Magnus, filius regis Nicholai,
                    putans patrem esse et prius uenisse, circumdatus ab exercitu Herici, multis
                    captis, plerisque occisis, uix paucis nauibus aufugit. </p>
                <p> Tercio uero anno rex Nicholaus Selandiam cum .C. nauibus uenit; et
                    quia maior pars populi cum Petro episcopo Nicholao fauebat, inito certamine ad
                    Werebro Hericus primo conflictu <app>
                        <lem>&lt;uictus&gt;</lem>
                        <rdg>add. Gertz</rdg>
                    </app> fugit. Nicholaus uictor existens Roskildiam deuastauit. Hericus Scaniam
                    ueniens auxilium pecijt; qui expellentes eum, Magnum, regem Norwegie, filium
                    Sywardi regis, adijt et supplex ab eo auxilium pecijt. At ille iam satis
                    pulchre, quod uoluit, <app>
                        <lem>&lt;occuluit&gt;</lem>
                        <rdg>add. Gertz</rdg>
                    </app>, et sub quadam pacis ac fidei sponsione se ei benefacturum per omnia
                    promisit. </p>
                <p> Sed postquam eum cum paucis suscepit, omnia, que in corde et corde
                    locutus fuerat, manifeste rei euentus ostendit. Nam ablata omni pecunia, quam
                    attulerat, et hominibus ipsius depulsis precepit suis, ut eum tenerent in
                    compedibus; nec admitti poterat quislibet extraneus. Quo facto Hericus omnibus
                    destitutus et tunc maxime uite sue diffisus uertit se ad callida argumenta. Nam
                    egrotum se simulabat et, ne Cununchelde transferretur, palam non bibit nec
                    manducauit. </p>
                <p> Preterea nuncium in Daniam ad amicos suos misit rogans, ut, si
                    uellent memorie commendare, que et quanta eis bona contulisset, cicius
                    Iiberarent eum de instanti morte, dato tempore et termino. Vnde factum est, ut
                    ea die, qua indictum erat, una naui uenirent; Hericumque imponentes, custodibus
                    inebriatis et dormientibus, cum sola regina et pedissequa Scaniam fugierunt.</p>
            </div>
            <div>
                <head type="add">Slaget ved Fotevig</head>
                <p> At Scanienses, quamuis ei prius auxilium negauerunt, nunc communi
                    consilio, quasi penitencia ducti, omnes unanimiter susceperunt eum, dicentes se
                    uelle uiuere et mori cum eo, Ascero tunc archiepiscopo existente. Iste primus
                    archiepiscopus in Dania et in Swethia et in Norwegia extitit, <app>
                        <lem>&lt;uir&gt;</lem>
                        <rdg>add. Gertz</rdg>
                    </app> acer et amarus, <app>
                        <lem>† et sapiens</lem>
                        <rdg>crucem stat. Gertz</rdg>
                    </app> et nullius constancie. Hic in tanta perturbacione regni se murum pro domo
                    Israel non opponebat, sed quocunque aura flabat, ut arundo uento agitata illuc
                    se uertebat. Eo tempore Lund muro et uallo iussu Herici est circumdata. </p>
                <p> Nicholaus interea expedicionem terris sibi subditis indicauit et, ut
                    omnes meliores pridie Nonas Iunij Scaniam uenirent, cum omni diligencia
                    precepit. Nam predicto termino sancta dies Pentecostes celebrabatur. Igitur
                    secunda feria incaute de nauibus ascendentes nec de rebus suis sapienter
                    disponentes, occurrit eis Hericus cum de citu et inenarrabile et inrecuperabile
                    dampnum toti Danie intulit. Heu crudelis annus, dies amara, dies mortis, dies
                    tenebrarum, doloribus plena, singultibus onerata! Heu dies, in qua Magnus
                    occiditur, flos Danie deprimitur! </p>
                <p> Pulcherrimus iuuenum, fortis robore, hylaris dator, et sapiens et
                    constancie amator, Magnus occiditur et cum eo <app>
                        <lem>&lt;duo&gt;</lem>
                        <rdg>add. Gertz</rdg>
                    </app> duces et quinque episcopi, Petrus Roskildensis, Thoricus Ripensis,
                    Ketillus Westeruicensis, <app>
                        <lem>&lt;Ulkillus Arusiensis&gt;</lem>
                        <rdg>add. Gertz</rdg>
                    </app>, Henricus expulsus de Swethia. Adelbyorn Sleswicensis, insanabili uulnere
                    sauciatus, uix annum et dimidium superuixit. Sextum autem, Eskillum episcopum <app>
                        <lem>&lt;Vibergensem&gt;</lem>
                        <rdg>add. Gertz</rdg>
                    </app>, duobus annis ante istud bellum Hericus fecit interfici in ecclesia
                    matutinalibus horis inseruientem, uirum pulcherrimum et prudentissimum et optime
                    litteratum.</p>
            </div>
            <div>
                <head type="add">Harald Kesje bliver medkonge, Niels dør og alle bispedømmer i
                    Danmark skifter hænder</head>
                <p> Nicholaus uero rex, uidens alios capi, alios membris detruncari, alios
                    interfici, alios aquis submergi, uix arrepto equo cum Haroldo nauem optinuit.
                    Deinde ad Selandiam ueniens, ut potuit, suos confortauit. Post hec in Iuciam
                    uenit, et Haroldum participem dimidij regni fecit et regio nomine sublimauit.
                    Inde a Sleswicensibus, fide data et iuramento confirmata, pessima fraude est
                    deceptus, et cum primatibus suis residuis in ciuitate infideliter interfectus
                    est .VII. Kal. Iulij anno supradicto, anno regni sui .XXXI. Haroldus vero, quasi
                    sciens fraudes illorum et multum deortans regem, ne crederet eis, tunc finxit se
                    alias iturum. </p>
                <p> Hoc audiens Hericus Sleswich adijt et pro nefario scelere
                    Sleswicenses donis ditauit. Illic Eskillus in loco Petri Roskildensis efficitur
                    episcopus, Notholdus in loco Thorici Ripis intruditur, Self Wendalensium in loco
                    Ketilli subrogatur, Illugo Arusiensium post Ulkillum constituitur. Interea
                    infidelis Adelbyorn, Sleswicensium episcopus, de uulnere supradicto moritur.
                    Post quem Ruco, capellanus Herici, constituitur.</p>
            </div>
            <div>
                <head type="add">Eriks drab på Harald og hans sønner</head>
                <p> His omnibus peractis Hericus Scaniam pecijt ibique Natale Domini
                    peregit. Haroldus interea in Iucia commoratur et a Iutensibus quam pluribus
                    confortatur. Hec audiens Hericus subito Selandiam uenit et prepeti cursu magno
                    frigore Iuciam nauigio pecijt; et sequenti nocte fratrem cum liberis et uxore in
                    uilla, que uocatur Scipyng, incautum cepit captumque a tortoribus occidi fecit.
                    Cuius caput parrochiani eiusdem uille in extremo angulo cymiterij sepelierunt.
                    Hericus de morte fratris multum gloriabatur. </p>
                <p> Filios autem eius in Scaniam uexit et usque ad Augustum mensem in
                    compedibus tenuit. Tunc inito pessimo cum Scaniensibus consilio misit eos ad
                    quandam insulam, que uocatur Suer, ibique omnes occisos in unam foueam proici
                    precepit. Quorum nomina hec sunt: Sywardus, Hericus, Sveno, Nicolaus, Haroldus,
                    Benedictus, Mistiuint, Knut. Olauus uero, capto patre et fratribus, mendicis et
                    peregrinis se sociauit, et sic eorum uestibus indutus ad regem Swethie, nomine
                    Swerki, peruenit et supplex ab eo auxilium pecijt. </p>
                <p> Qui postquam totam seriem cognouit qualiter pater eius interfectus
                    fuit et fratres, sperans aliquid boni ex eo futurum in sua <app>
                        <lem>&lt;curia&gt;</lem>
                        <rdg>add. Gertz</rdg>
                    </app> eum suscepit et partem regni sui omnibus diebus Herici ad necessaria sibi
                    benignissime concessit. Byorn et Hericum Diaconem anno uno ante mortem patris ad
                    castellum, quod est ante portum Sleswich, <app>
                        <lem>&lt;rex Hericus&gt;</lem>
                        <rdg>add. Gertz</rdg>
                    </app> submersit; Magnus, duodecimus, in Scania cum Magno, Nicholai regis filio,
                    in bello cecidit. Omnes isti filij Haroldi, et omnes isti immatura morte
                    consumpti sunt; Olauus unus superest, belua multorum capitum.</p>
            </div>
            <div>
                <head type="add">Erik Emunes regeringstid og død</head>
                <p> Interea Ascerus, Lundensis archiepiscopus, tercio Idus Maij moritur et
                    in basilica sancti Laurencij tumulatur. Hericus autem, per omnia ut Cesar
                    factus, omnia obstacula superans, nullum parem sibi, nullum priorem uolens,
                    superbus, elatus et in malicia potens, per omnia terribilis more fulminis
                    incessit; flentibus, si quid uidebantur habere, abstulit, habentibus et male
                    ridentibus sparsit. </p>
                <p> Hec uita Herici, hec incessio, talis introitus; sed nunc, quis sit
                    exitus, uideamus. Igitur ueniens ad quoddam placitum iuxta Ripam, surrexit
                    quidam nomine Plouh, quod Latine 'aratrum' sonat, et regem incautum mortali
                    uulnere prostrauit. Vir deformis, breuis stature, per se nichil faciens, nisi
                    dominus in aratro, dominus in lancea, ut dominus in funda, dominus in
                    lapide.</p>
            </div>
            <div>
                <head type="add">Erik Lam</head>
                <p> Sic eo mortuo et Ripis sepulto primates terre conuenerunt et Hericum
                    tercium, filium sororis predicti Herici, in regem assumpserunt. Vir plus quam
                    regali dignitati decuit simplex et in omnibus uijs suis inconstans et duplex,
                    adnichilacio regni et sacerdocij. Eo tempore non mediocris lis inter Rukonem,
                    Sleswicensem episcopum, et Eskillum, Roskildensem antistitem, de Lundensi
                    archiepiscopatu orta est. </p>
                <p> Quod tamen certamen uenerabilis Petrus, filius Botildis, suo
                    sapienti consilio et sollerti discrecione sedauit, et eos hoc modo pacificauit,
                    quatinus Eskillus archiepiscopatum optineret. Ruko, quamvis electus a Scaniensi
                    clero et populo, tamen utens consilio predicti Petri et disturbacionem et werram
                    deuitans, Roskildensem sibi episcopatum clericis et laicis reclamantibus
                    usurpauit.</p>
            </div>
            <div>
                <head type="add">Svend, Knud og Valdemar</head>
                <p> Rex autem Hericus, firmissima pace facta in patria sua, decimo anno
                    regni sui regnum resignauit, monasterium adijt et habitu religionis recepto
                    mundi miserijs feliciter ualefecit. Deinde bono fine quieuit in domino. Post
                    cuius mortem conuenerunt Iutenses et elegerunt Kanutum, filium Magni, filij
                    Nicholai regis. Scanienses uero elegerunt Swenonem, filium Herici Emunj, et
                    constituerunt eum super se regem. Vnde facta est longa concertacio inter
                    Swenonem et Kanutum annis XII. Succedente enim Svenone in regnum pax perijt,
                    excitatur sedicio, et commocio intestina eciam pacificos ad prelia prouocauit. </p>
                <p> Tandem decimo anno conuenerunt omnes Dani et paci consulentes
                    elegerunt duos reges, Kanutum, qui prius fuerat electus a Iutensibus, et
                    Valdemarum, filium sancti Kanuti ducis et martyris. Sveno uero expulsus a Dania
                    fugit in Saxoniam ad socerum suum, ducem Saxonie, cum quo fere tribus annis
                    mansit, a regno remotus. Tercio demum anno sub specie pacis ad patriam remeauit.
                    Tunc quidem Sveno, Kanutus et Waldemarus, fideiussoribus interpositis in unum
                    conuenerunt, et prudentum consilio paci consulentes sedicionem regni sedare
                    satagebant. Tali ergo condicione confederantur cognati, ut regionis diuise
                    quislibet illorum terciam partem libere possideret. </p>
                <p> Et facta sunt fedus fictum et pax falsa. Conuenientibus enim illis
                    Roschildis Kanutus et Constantinus, cognatus eius, a Svenone nequiter necantur
                    .V. Idus Augusti; Valdemarus uero grauiter sauciatus euasit. Qui fugiens in
                    Iuciam auxilium Iutensium pecijt. Post quem ueniens Sveno et in Gratheheth cum
                    eo dimicans, prout deus uoluit, infeliciter occubuit, dignum insidiarum
                    consecutus finem. Cuius corpus in ecclesia uillule terre commendatum est. </p>
                <p> Post hec gloriosus Valdemarus, filius sancti Kanuti ducis et
                    martyris, filij Herici regis Boni, a cunctis optimatibus Danie in regnum
                    assumptus atque ab Eskillo archipresule in regem unctus et purpuratus et
                    diademate gloriosissime coronatus atque in regni solio honorifice collocatus est
                    anno dominice incarnacionis .M.C.LVII. Qui regnum Danorum uiginti sex annis
                    nobiliter rexit. Nam paganos ad fidem, fideles ad pacem, pacificos ad
                    securitatem prouocauit; odium in dilectionem, dolorem in gaudium, bellum in
                    pacem et egestatem conuertit in opulenciam. Cui successit filius suus Kanutus,
                    et post eum Waldemarus, frater eius, in regnum leuatus est.</p>
            </div>
        </body>
    </text>
</TEI>
