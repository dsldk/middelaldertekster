<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Klagedigt</title>
                <author xml:id="jens-andersen-beldenak">Jens Andersen Beldenak</author>
		<editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
            </titleStmt>
            <publicationStmt>
                <publisher>Det Danske Sprog- og Litteraturselskab</publisher>
                <pubPlace>København</pubPlace>
                <date>2015-01-01</date>
                <availability status="restricted">
                    <ab>Tekst copyright 2015 DSL</ab>
                </availability>
                <availability status="restricted">
                    <ab>Digital faksimile copyright 2015 Danish Royal Library</ab>
                </availability>
            </publicationStmt>
            <sourceDesc>
                <bibl>Danmarks Kirker: Odense Amt, 2. bind, hft. 8-10 (S. Knuds Kirke: Gravminder)
					s. 793 (Tekstudgave og oversættelse ved Peter Zeeberg)</bibl>
            </sourceDesc>
        </fileDesc>
        <profileDesc>
            <creation>
                <date when="1537">før 1537</date>
            </creation>
	    <abstract><ab>nil</ab>
	    </abstract>
	    <langUsage>
                <language ident="la" />
            </langUsage>
        </profileDesc>
    </teiHeader>
    <text>
        <body>
            <div>
		    <head type="add">Tekst</head>
                <lg>
                    <l>Anno milleno qvingentenoqve vigeno</l>
                    <l>Juncto ter deno, qvando Deus fuit homo</l>
                    <l>Acta evenerunt qve post descripta seqvuntur,</l>
                    <l>Crede mihi, nihilum certius esse potest.</l>
                    <l>Trans mare navigio gens est Holsatica ducta</l>
                    <l>Heus in Thosingam nocte repente ruit.</l>
                    <l>Cherstrupia portis fractis cunctis ibi captis,</l>
                    <l>De lecto Presul protrahor ipse foras.</l>
                    <l>Qvi fere nudatus, male tortus, per mare furto</l>
                    <l>Sum transportatus in loca vasta nimis.</l>
                    <l>Ethere sub nudo clam menses qvinqve tegebar.</l>
                    <l>Postea me furtim continet arcta domus.</l>
                    <l>Altera mutatis vastis habitatio facta est,</l>
                    <l>Carceris illa mihi prebuit usqve locum.</l>
                    <l>Excecatum me qvoties duxere per arva,</l>
                    <l>Ne qvid contra reos forte probare sciam.</l>
                    <l>Christophorus Rantzou tanti discriminis auctor,</l>
                    <l>Tantorum solus neqveat esse reus,</l>
                    <l>Qvi caput est facti totius nomine solo,</l>
                    <l>Qvi naves armant, credo fuisse reos.</l>
                    <l>Me lacerant plagis variis, post viscera stringunt,</l>
                    <l>Aurum, qvod poscunt, reddere qvisqve vetat?</l>
                    <l>Os, dentes, nares, genitalia, brachia dantur</l>
                    <l>Torturis, qvibus adjunge manusqve pedes.</l>
                    <l>Non modo corrosi dentes, sed prorsus ab ore</l>
                    <l>Amoti, qvod adhuc indicat ipse locus.</l>
                    <l>Testiculus ruptus dubitas? sed conspice lector</l>
                    <l>Rupture mirans qveso reqvire modum.</l>
                    <l>Ad crus testiculus prolixo fune ligatur,</l>
                    <l>Ad cruris tactum deprimiturqve ruit.</l>
                    <l>Cetera sunt sibi per se testes singula membra,</l>
                    <l><pb n="796" />Nasus mirifica stringitur arte tamen.</l>
                    <l>Hinc jugulum collo nudato spata minata est</l>
                    <l>Stricta, qvis hoc qvoties dinumerare potest?</l>
                    <l>Maxillis ictus de pugno dantur amari,</l>
                    <l>Et dantur capiti verbera multa meo.</l>
                    <l>Post tergum manibus super amnem fune ligatis,</l>
                    <l>Sed sex promissis mors mala cessit eqvis.</l>
                    <l>Hec passus Presul Joannes Otthonianus</l>
                    <l>Qvi fere nunc constans gaudeo marte meo.</l>
                    <l>Instar Christe tui patrem postreme rogantis,</l>
                    <l>E qvibus hec passus sic miserere precor.</l>
                    <l>Processum contra divinum est jus hominumqve</l>
                    <l>Omnibus indignum, despicis, alme Deus.</l>
                    <l>Qvam non defensum violenter ledere qvenqvam,</l>
                    <l>Nature nihilum sordius esse putes.</l>
                    <l>Qvid multis? promptus sum judicii sive cursu</l>
                    <l>Tradere continuo, qv<supplied>e</supplied> dare jura jubent.</l>
                    <l>Ejus judicii qvo Iudex actor et idem,</l>
                    <l>Hii tristes esse non voluere rei.</l>
                    <l>Tandem sum Presul tanti venundatus auri,</l>
                    <l>Qvantum qvis lueret si nece dignus erat.</l>
                    <l>Est cunctis dedecus qvi sunt cognomine Rantzow,</l>
                    <l>Sacratum Summo sic violasse virum.</l>
                    <l>Attendas lector mediis qvibus impia secta</l>
                    <l>Tergere descripta sordida facta studet.</l>
                    <l>Jam jam ter denis deductis dulcibus annis</l>
                    <l>Qvendam de Porsfelth nomine forte necant</l>
                    <l>Presulis hi famuli qvi post factum capiuntur,</l>
                    <l>Regis judicium qvos negat esse reos.</l>
                    <l>Nam licet impune nocuos occidere qvosqve</l>
                    <l>Hostes, qvem casum non fugit iste locus.</l>
                    <l>Sola ditandi se spes (credito) sordida causa</l>
                    <l>Inflatam gentem disce timere tibi.</l>
                    <l>Horum vindictam rogo supplex suscipe Christe,</l>
                    <l>Tantis intendens dogmata juxta tua.</l>
                    <l>Si bos subtrahitur, furtum est, homo si venit, idem,</l>
                    <l>Qvod furti punit Flavia morte genus.</l>
                    <l>Qvod furtum patitur simplex de Presule dicas,</l>
                    <l>Qvem clam direptum, qvem nemorosa tegunt.</l>
                    <l>Qvid, post hoc furtum de presule tam male torto,</l>
                    <l>Qvum tantos ausus orbis et astra vetant,</l>
                    <l>Te monet officium Princeps intendere tantis,</l>
                    <l>Ut non tam multi in crimina tanta ruant.</l>
                </lg>
            </div>
        </body>
    </text>
</TEI>
