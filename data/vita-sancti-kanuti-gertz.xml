<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Vita sancti Kanuti</title>
                <author>empty</author>
                <editor>Tue Søvsø</editor>
            </titleStmt>
            <publicationStmt>
                <publisher>Det Danske Sprog- og Litteraturselskab</publisher>
                <pubPlace>København</pubPlace>
                <date>2015-01-01</date>
                <availability status="restricted">
                    <ab>Tekst copyright 2015 DSL</ab>
                </availability>
                <availability status="restricted">
                    <ab>Digital faksimile copyright 2015 Danish Royal Library</ab>
                </availability>
            </publicationStmt>
            <sourceDesc>
                <bibl>ed. M. Cl. Gertz, Scriptores Minores Historiæ Danicæ III, 317
                                        ff. (1917-1918)</bibl>
                                
            </sourceDesc>
        </fileDesc>
        <profileDesc>
            <creation>
                <date when="1300">ca. 1098</date>
            </creation>
            <abstract>nil</abstract><langUsage>
                <language ident="la" />
            </langUsage>
            <textClass>
                <keywords>
                    <term>historie</term>
                </keywords>
            </textClass>
        </profileDesc>
    </teiHeader>
    <text>
        <body>
            <div>
                <head type="add">Odensetavlen</head>
                <head type="orig">I. TABVLA OTHINIENSIS</head>
                <p>Anno incarnationis dominicę . M . LXXX . VI . in
                                        ciuitate Othensya . gloriosus rex et protomartyr Danorum
                                        Canutus . pro zelo christianę religionis et iustitię
                                        operibus . in basilica sancti Albani martyris per eum paulo
                                        ante de Anglia in Daciam transuecti . post confessionem
                                        delictorum sacramento munitus dominici corporis . ante aram
                                        manibus solo tenus expansis in modum crucis latere lanceatus
                                        . VI . Idus Julii et . VI . feria . mortem pro Christo
                                        passus . requieuit in ipso.</p>
                <p> Occisi sunt etiam ibidem cum eo frater eius nomine
                                        et gratia martyrii Benedictus . ac . XVII . sui
                                        commilitones. uidelicet Asmundus . Blaca . Suuen . Aga .
                                        Thurgotus . Bernhardus . Gudmer . Eschilus . Tochi . Palni .
                                        Ati . Suna . Rosten . Milo . Radulfus . alter Thurgotus .
                                        Vilgryp. Qui omnes sicut dei gratia cum suo rege ac domino
                                        socii passionum martyrii fuerunt . ita consolationis et
                                        pręmii cum eo consortes merito erunt.</p>
            </div>
            <div>
                <head type="add">Den hellige konge og martyr Knuds
                                        lidelseshistorie</head>
                <head type="orig">II. PASSIO SANCTI KANUTI REGIS ET MARTIRIS.</head>
                <div>
                    <head type="add">Hej</head>
                    <head type="orig">VI. Idus mensis Iulij.</head>
                    <p> Licet per totius orbis ecclesias conueniat
                                                omni populo christiano festa sanctorum celebrare,
                                                uictorias martirum laudare uitamque istorum imitari,
                                                in singulis tamen locis propter familiaritatem
                                                cohabitantium et propter sanctarum presentiam
                                                reliquiarum, que in solacium istis uel illis
                                                habitatoribus condonate sunt, ueneratione (inquam)
                                                speciali apud ciues populosue suos digni habentur
                                                atque honorantur.</p>
                    <p> Omnium ergo uirtutum opifice spiritu sancto
                                                aspirante nunc de sancti Kanuti regis ac martiris
                                                tractaturi passione ammonemus vel obsecramus uos,
                                                qui hec audituri estis, ut intento corde
                                                consideretis, quanti sit apud deum iusticiam
                                                ceterasque uirtutes diligere ac pro hijs atque
                                                celestibus earum premiis huius mundi uitam
                                                contempnere et abnegando semetipsum felicia crucis
                                                Christi sequi uestigia.</p>
                    <p> Stirpe igitur regali et ultra istius gentis
                                                naturam uel consuetudinem in christiana religione
                                                preclara editus Kanutus puerulus et inter ipsos
                                                pueritie flores pedagogis traditus, ut pote ad huius
                                                regni gubernacula erudiendus, incredibile dictu,
                                                quantum subito proficeret, ni fallor, ob merita pii
                                                ac religiosi parentis, <app>
                            <lem>[et]</lem>
                            <rdg>del. Gertz</rdg>
                        </app> felicis memorie Suenonis regis, aut certe
                                                gratia spiritus sancti, quemadmodum postea
                                                comprobatur, attractus. Nam creuit in eo morum
                                                prudentia cum iuuentutis gratia, adeo quod, ipsis
                                                principalibus quatuor uirtutibus ad normam
                                                illustrium uirorum conquadratus, jam prope ruinam
                                                uitaret insanie uel stultitie aut defectum
                                                contempneret ignauie.</p>
                    <p> Totius ergo inuentor uel auctor malitie
                                                diabolus, quasi iam tunc expauescens, quod ei
                                                deberet multos tandem subtrahere et hinc fraudes ac
                                                spurcitias uel immunditias hominum atque malignorum
                                                spirituum eliminare aut saltem compescere Kanutus
                                                diu superuiuens ac, ut cepit, in uirtutibus sedulo
                                                accrescens, non tantum corda quorundam huius terre
                                                principum uerum etiam fratrum suorum iniusti ac mali
                                                timoris inuidieque iaculis perculit in tantum, quod
                                                huic denegarent iura super se regnandi, ne propter
                                                ipsius probitatem iudicarentur uelut ignobiles aut
                                                reprobi.</p>
                    <p> Quid igitur? Vt fratres Joseph, expulerunt
                                                hunc in exilium in partes Suethorum, quem preconio
                                                uirtutum deberent extollere ad celum. Ipse autem
                                                prudens uelut Jacob consilio Rebecce, id est
                                                rationabilis pacientie, utiliter et innocenter
                                                fratribus cessit, usque dum uirtus diuina eum in
                                                pace reduxit. Itaque dei suffragio rex et gubernator
                                                huic populo electus atque constitutus, tamquam Dauid
                                                in domino confidens et sue spei anchoram in
                                                celestibus figens, per bona huius labentis uite
                                                opera ad portum salutis deo gubernante inter uarias
                                                mundi procellas lata extendebat uelamina.</p>
                    <p> Sustentabat inopes ac refouebat flebiles,
                                                quatenus summe dignitatis et glorie perennis aliquam
                                                sortem perciperet inter supernos locatus proceres.
                                                Pontifices autem et doctores uite huius uitalis,
                                                episcopos uidelicet et presbiteros, diuinis intentos
                                                officiis, rebus pre ceteris amabat et
                                                consolationibus auxiliisque ac donis erigebat, et,
                                                quo liberius uel libentius ad meliora proficerent,
                                                bonis eos promissis blande ac deuotissime
                                                confortabat;</p>
                    <p> insuper etiam ecclesias uel congregationes
                                                sanctorum frequentans sedulo corde oreque reuerenti,
                                                uotis muneribusque pretiosis eas ditauit atque
                                                honorauit, sicut Roschelde, Dalboi, Lunde apud
                                                sanctum Laurentium precipue apparet, cuius ecclesie
                                                constructor, pater ac cultor extitit, quatenus illic
                                                et istic bonitatis ac sancte religionis eius memoria
                                                cum benedictione sanctorum in secula seculorum
                                                maneret.</p>
                    <p> Interea quoque iam prorsus peruersa ac inania
                                                queque sicuti hostis antiqui deliramenta respuens
                                                deumque per omnia saluatorem diligens gentem istam,
                                                adhuc in moribus bonis ac deo placitis parum
                                                eruditam uel in sacris uirtutibus exercitatam,
                                                proposuit in primis amicabiliter paterneque rogare,
                                                ammonere atque per se et episcopos ac prelatos
                                                instruere, ut deo suorum bonorum primitias uel
                                                decimas secundum legem dei uoueret necnon
                                                persolueret christianorumque religionem utilius et
                                                honestius quam hactenus ob salutem animarum suarum
                                                seruaret.</p>
                    <p> At cum tali moderamine exiguum proficeret,
                                                ac gens insipiens, nec tartara timens nec celestia
                                                querens, terrenis desideriis, que militant aduersus
                                                animam, nimis adhereret aut in deterius animum
                                                reclinaret, rex dei zelo permotus adiecit maiores ex
                                                eis regaliter ac potenter deterrere atque de iure
                                                suo aliqua eis subtrahere;</p>
                    <p> interdum etiam aïorum uel sanctorum
                                                auctoritate compellere, ut deo et sanctis obedirent,
                                                iusta honestaque delectationibus transitoriis
                                                preponerent, nullos fideles christianos quasi
                                                aduenas et peregrinos despicerent, sed tamquam ciues
                                                sanctorum et domesticos dei, ut pote in Christo
                                                fratres, haberent, ac sic glutine caritatis
                                                coalentes seseque inuicem subportantes uel
                                                adiuuantes quandoque certius ad patriam celestem
                                                peruenirent. O virum omni laude prosequendum, qui
                                                noluit solus hic ualere aut etiam in celo regnare,
                                                sed multos ad Christi palacium secum trahere!
                                                Sciebat quippe quod diligentibus deum et in deo
                                                proximum cuncta cooperantur ac proueniunt in bonum,
                                                sicut testatur et ipse dominus noster Ihesus
                                                Christus.</p>
                    <p> Hijs uero ita dispositis cum huius regni
                                                melioribus, fide ac uirtute ualentioribus, tractare
                                                cepit, quanam rationali occasione hanc plebeiam
                                                multitudinem honestis laboribus erudire posset, ut
                                                tandem aliquando pia saperet infernaliaque
                                                intelligeret, quo cautius nouissima hominis
                                                prouideret. Denique inuentum ac cito consultum, ex
                                                precepto regis et principum diligenter diuulgando ad
                                                Anglos transmeandum, ut eorum generationem per
                                                militum uirtutes de graui iugo seruitutis indignę
                                                absolueret aut scilicet militum istorum animos
                                                uigiliis, solicitudinibus, fame, siti, gelu uel
                                                aliis laboribus redderet exercitatos et eruditos, ne
                                                ut ad id temporis leuiter quasi ex lasciuia et adipe
                                                iniquitas eorum prodiret et in affectum cordis
                                                transirent.</p>
                    <p> Ast alii hec longe aliter, ut multa regis
                                                consilia uel beneficia, animaduertentes aut eius
                                                honori et egregie uirtuti liuida et serpentina mente
                                                obstantes et idcirco multos, ne irent ad Anglos,
                                                impedire cupientes etiam fratrem ipsius Olauum
                                                aduersus eum clanculum excitauerunt; qui si perfecte
                                                ac uere saperet atque cognosceret, quam bonum et
                                                quam iocundum habitare fratres in unum, pro uirtuoso
                                                germanoque principe potius animam poneret, ne aliud
                                                proferam, quam tali uiro uel leui uerbo umquam
                                                resisteret aut sine ipso regnare hic
                                                desideraret.</p>
                    <p> Rex autem prudens hec sine mora comperiens
                                                et non tam sibimet quam fratris errori consulere
                                                intendens misit eum caute in Flandriam, ne incepti
                                                mali consilii super se regnandi incurreret infamiam.
                                                'Spiritualis autem iudicat omnia, et ipse a nemine
                                                iudicatur'; et in hoc est prestantior ceteris
                                                animalibus. Unde et Dauid dicit: 'Homo cum in honore
                                                esset, non intellexit: comparatus est iumentis
                                                insipientibus, et similis factus est illis'.</p>
                    <p> Pro hijs itaque et huiusmodi gestis ac maxime
                                                propter amorem iustitie et religionis sancte diu ab
                                                incolis terre elatis mente persecutiones ac regni
                                                detrimenta patienter sustinuit. Ad ultimum uero pene
                                                omnibus contra dominum et christum eius
                                                conspirantibus a parte aquilonari, que appellatur
                                                Wendele, aperta est contradictio, manifestaque
                                                repugnacio uidetur oriri tamquam turbo inuoluens; et
                                                sic per partes Iutensium seuiendo et eos ad eundem
                                                furorem prouocando, cottidie plura congregans arma,
                                                ad ciuitatem, que uocatur Sclesuuic, fremens ac
                                                frendens sancti regis insequitur uestigia.</p>
                    <p> Rex ergo tunc cernens, quod eos sedare
                                                nequisset honesta ratione, immo de Iutensibus fugere
                                                compulsus, ad Vionenses transiuit, in quibus magis
                                                auxilium sperauit. Quo cum peruenisset, hinc indeque
                                                a persecutoribus uel regis insidiatoribus directi
                                                conuenere legati, precipiendo istis precipientes, ut
                                                regem tyrannum interficerent, si regionem suam
                                                incendi aut deuastari noluissent. At illi plus
                                                homines quam deum timentes uel attendentes nec
                                                regem, ut decuit, honorificantes <app>
                            <lem>[sed]</lem>
                            <rdg>del. Gertz</rdg>
                        </app> feroci animo cum gladiis, fustibus et aliis
                                                armis ad curiam eius conuenerunt.</p>
                    <p> Denique ipsius fratre Benedicto et admodum
                                                paucis, sancte fidei et caritatis constantia
                                                confortatis, secum remanentibus, in tam crudelibus
                                                et inopinatis suorum tribulationibus rex Kanutus
                                                ualde pius, sanctorum exemplis instructus, ad
                                                ecclesiam sanctissime uirginis Marie et beati
                                                martiris Albani animum iterque direxit, frequenter
                                                quidem ieiuniis orationibusque sacris conuenienter
                                                ac tum precipue intentus, sicuti cupiens iamiamque
                                                sibi pre ceteris dilecti martiris Albani et per
                                                ipsum de partibus Anglorum huc aduecti consortium
                                                aliorumque proprio pio uel sacro sanguine
                                                laureatorum, Christo principe martirum fauente,
                                                promereri.</p>
                    <p> Verumtamen adhuc uolens plebem nimis
                                                temerariam et insipientem corrigere aut sedare uades
                                                et fideiussores ad omnem iustitiam subiectis
                                                impendendam prebuit nec non, ne aliquis innocens
                                                propter ipsum periret, iusiurandum adhibuit. Ast
                                                uulgus ratione carens et insolens nec humani generis
                                                calamitatem attendens tunc cepit magis mente insana
                                                furere, temptans omnimodis sacras edes sanctorum et
                                                ecclesiam domini confringere aut saltem per fomenta
                                                ignis corrumpere.</p>
                    <p> Quid multa? Dux et gloria Danorum, optans
                                                per martirium mutuare certum ac stabile regnum,
                                                gloriam huius mundi transitoriam flocci pendens,
                                                arma secularia deponit, ne cum ipsis periret, si
                                                corpus corruptibile plus quam animam diligeret;
                                                confessionem etiam pro erratibus ac delictis
                                                iterauit, fructus penitentie dignos adauxit,
                                                dominici corporis sacramentum ad eterne salutis
                                                incrementum cum reuerenti deuotione accepit, et sese
                                                suosque celorum rectori gratia bone spei
                                                commisit.</p>
                    <p> Nec mora: Vndique plebis agmina per
                                                fenestras aliasque aperturas lapides ad regem
                                                proiciunt et iacula, donec unus de sacrilegis
                                                religiosum regem perfodit lancea. Nam crucis in
                                                modum manibus expansis ad altare sancti Albani
                                                martiris transfixus est in latere cuspidis mucrone.
                                                Itaque VI. Idus mensis Iulij sic occubuit pie secus
                                                aram Christi fuso sanguine, domino nostro Ihesu
                                                Christo regnante et adiuuante: cui est honor et
                                                gloria in secula seculorum, amen.</p>
                    <p> Sed quia nec in libris ecclesiasticis legitur
                                                neque uulgo refertur, quod aliquis rex in edibus
                                                sacris et a militibus suis tam crudeliter tamque
                                                miserabiliter interfectus sit, arbitramur, uel
                                                experimento intelligimus, deum omnipotentem ob id
                                                ualde commotum esse ut despectum, in cuius basilica,
                                                quasi principis summi aula, refugium ac tutamen
                                                quesiuit, ut decuit.</p>
                    <p> Idcirco uindicta dei, correctionis gratia
                                                ilico subsecuta, totam fere Daciam pluiali
                                                tempestate, ferali pestilencia, fame et alimentorum
                                                inopia tam diu perturbauit, donec per multas
                                                uisiones ac reuelationes pluribus est ostensum, quod
                                                eius corpusculum misere deiectum et hactenus iacens
                                                despectum deberet inde eleuari et amplius inter
                                                sanctos reuerenter honorari. Quid multa? Hijs mox
                                                diuulgatis Iutenses cum episcopis et sacerdotibus
                                                admodum religiosis ad nos fide bona et deuotione
                                                uenerunt, consilium una nobiscum inierunt, et in eo
                                                decreuerunt, ut ossa regis et martiris cum digno
                                                honore eleuari debuerunt.</p>
                    <p> Tum, indicto triduano ieiunio peractoque cum
                                                orationibus, elemosinis et ymnis et spiritualibus
                                                canticis, corpus regis iam sacratum de puluere
                                                terreno est eleuatum; et deus omnipotens et
                                                misericors tria in eo magna declarare dignatus est
                                                miracula, quatenus hebetes istorum mentes ad
                                                penitentiam reuocaret uel ad sanctam religionem
                                                incitaret. Nam ad suggestionem uel petitionem
                                                multorum, ne mens dubitando tabesceret insipidorum,
                                                super sancta eius ossa quatuor uicibus ignem nimis
                                                ardentem misimus, qui in momento, quasi aqua
                                                infunderetur, extinctus, nichil molestie inferens
                                                nec aliquid ledens, nusquam comparuit.</p>
                    <p> Aliud quoque in Olauo, fratre atque
                                                successore huius in regni dignitate, notandum
                                                contigit: quia, quando erat regis et martiris Kanuti
                                                depositio, accidit Olaui tunc exulis ac positi in
                                                Flandria in uinculis liberatio et hic ad regnum
                                                exaltatio, et nunc deo disponente, facta beati
                                                Kanuti martiris translatione exaltationis, euenit
                                                huius Olaui depositio terrene dignitatis. Tercium
                                                uero in VI. feria ante Kanuti translationem, omnibus
                                                apud nos bonis in oratione et ieiunio
                                                persistentibus, magna tempestas pluuie fluit adeo
                                                etiam in nocte sequenti, quod nos multum
                                                conturbauit, et in sabato quoque tenebre uel
                                                obscuritates magne usque in horam terciam sunt
                                                facte;</p>
                    <p> sed postquam sepulchrum eius discooperuimus
                                                et reliquias sanctas repperimus, statim magna luce
                                                et aeris serenitate omnipotens deus ad laudem ipsius
                                                ut meriti beati Kanuti regis et martiris quibusdam
                                                signis nos letificauit et ineffabilem misericordiam,
                                                qua et indignos uocat ad penitentiam, multis
                                                ostendit; quam ipse precibus eius nobis prestare
                                                dignetur in perpetuum, qui uiuit et regnat cum filio
                                                suo in unitate spiritus sancti, deus per omnia
                                                secula seculorum, amen.</p>
                </div>
            </div>
        </body>
    </text>
</TEI>