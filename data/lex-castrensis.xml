<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Lex castrensis sive curie</title>
                <author xml:id="sven-aggesen">Sven Aggesen</author>
                <editor>
                    <name xml:id="ts">
                        <persName>
                            <forename type="first">Tue</forename>
                            <surname>Søvsø</surname>
                        </persName>
                    </name>
                </editor>
		<funder>Forskningsrådet for Kultur og Kommunikation</funder>
            </titleStmt>
            <publicationStmt>
                <publisher>Det Danske Sprog- og Litteraturselskab</publisher>
                <pubPlace>København</pubPlace>
                <date>2015-01-01</date>
                <availability status="restricted">
                    <ab>Tekst copyright 2015 DSL</ab>
                </availability>
                <availability status="restricted">
                    <ab>Digital faksimile copyright 2015 Danish Royal Library</ab>
                </availability>
            </publicationStmt>
            <sourceDesc>
                <bibl>ed. Stephanius</bibl>
            </sourceDesc>
        </fileDesc>
        <encodingDesc>
            <samplingDecl>
                <ab>empty</ab>
            </samplingDecl>
            <projectDesc xml:id="project-danish-historical-writing">
                <ab>Teksten udgivet i forbindelse med projektet Danish historical writing before
                    1225, Københavns Universitet.</ab>
            </projectDesc>
            <appInfo>
                <application xml:id="app_nil" type="nil" subtype="nil" ident="nil"
                    version="99999999">
                    <desc>nil</desc>
                </application>
            </appInfo>
        </encodingDesc>
        <profileDesc>
            <creation>
                <date when="1300">ca. 1300</date>
            </creation>
            <abstract>
                <ab>Latinsk version (omkr. 1300) af Vederloven, nedskrevet på dansk i slutningen af
                    1100-tallet, der gjaldt for kongens hird</ab>
            </abstract>
            <langUsage>
                <language ident="la"/>
            </langUsage>
            <textClass>
                <keywords>
                    <term>historie</term>
                </keywords>
            </textClass>
        </profileDesc>
    </teiHeader>
    <text>
        <body>
            <pb n="144"/>
            <head type="orig">KANUTI MAGNI, DANIÆ ET ANGLIÆ REGIS, LEGES CASTRENSES SIVE CURIALES;
                Collectore Svenone Aggonis filio, Christierni Nepote.</head>
            <div>
                <head type="original">PROOEMIUM.</head>
                <head type="add">Fortale</head>
                <p>Qvum multa nobis curiosâ indagatione reliquerit Antiquitas; Societatis etiàm
                    militaris utilitati providere studuit: nè vagâ libertate potita effrenis
                    Juventus castrensis, mutuis se contumeliis impunè lacesseret. Hinc potentissimi
                    Daniæ Reges, ut improborum refrænarent audaciam, ab ultimâ memoriâ, Legem
                    promulgandam sanciverunt, quam suo Idiomate Witherlogh nuncuparunt: nobis verò
                    Latino <pb n="145"/> sermone, licet vocabulo minus proprio, Legem Castrensem
                    sive Militarem, vel Legem Curiæ, appellare licebit. Hanc equidem temporis
                    vetustas prorsus antiquasset, utpotè raris admodum huc usque existentibus, qui
                    res superiorum seculorum, quamlibet iliustres, memoriæ literisque commendarent:
                    nisi si totius regni Danici illustris &amp; maximus Antistes Absalon, consvetâ
                    curiositate, circumspectâque ac providâ deliberatione cum nutricio suo, Kanuto
                    Rege, Waldemari Primi, Daniæ Regis filio, maturè habitâ atque institutâ, in
                    exiguum quoddam volumen, velut in matriculam, eam contulisset. Nam quod
                    antiquitate obsoletum esse plerumque decernitur, id ipsum literarum beneficio
                    reparatur. Quum itaque Constitutiones ejusmodi, nostrâ vernaculâ, &amp; quidem
                    succinctâ brevitate, conscriptas repe-<pb n="146"/>rissem: eas in Latinum
                    sermonem transferre conatus sum, haud sanè scientiæ aut ingenii confidentiâ,
                    nevè ut præsumptuosâ quadam arrogantiâ, majori doctrinâ præditis præjudicium
                    facerem: verùm potius ut ampliore dicendi facultate florentibus materiam
                    elegantiori stilo elaborandam præberem. Primò itaque de Legum Castrensium
                    conditoribus dicam: deindè quare et ubinam Leges istas promulgaverint,
                    edocebo.</p>
            </div>
            <div>
                <pb n="147"/>
                <head type="orig">CAP. I. DE KANUTO MAGNO, LEGUM CASTRENSIUM, SIVE CURIALIUM,
                    CONDITORE.</head>
                <head type="add">Cap. I: Om Knud den store vederlovens indstifter</head>
                <pb n="148"/>
                <p>Rex itaque Kanutus, Svenonis Tyvgescheg, Daniæ Regis, filius, cum avitis regnis
                    provinciisque potitus esset; ab ultimâ Thyle usque ad Græcorum imperium, invicto
                    quodam robore, ditionis suæ terminos magnificè dilatavit. Nam diffusæ
                    magnitudinis potentiâ Magno fermè par Alexandro, Angliam, Norvagiam, Sclaviam,
                    Finlandiam, omnesque circumjacentes regiones, suam in potestatem redegit,
                    patrioque regno subjugavit. Unde factum, ut ad ipsius aulam viri bellicosi
                    passim confluerent, qui ob virtutis &amp; victoriæ famam, tanti Principis
                    obsequio certatim se incunctanterque dediderunt. Numerosa itaque virorum
                    militarium turba ad ipsius quidem regiam convênit: sed omnes tamen pari virtute
                    nevtiquam excelluerunt.</p>
            </div>
            <div>
                <pb n="150"/>
                <head type="orig">CAP. II DE CAUSA ELECTIONIS.</head>
                <head type="add">Cap. II: Udvælgelsen af hirdens medlemmer</head>
                <p>Quocircà Rex Kanutus ad hanc tandem intendit, ut militum cohortem, prius, veluti
                    confuso ordine, ab invicem non discrepantem, juxtà meritorum qualitatem, &amp;
                    virtutum experientiam, segregaret. Inprimis verò suæ familiaritati adjungere
                    decrevit, quos vel stemmatum titulis florere, vel facultatum copiis exuberare
                    didicerat: ut nempè, &amp; generosâ orti prosapia, virtutis apicem capesserent;
                    &amp; locupletiori in familia educati, armaturæ imbellis non afficerentur
                    inopiâ. Præcone igitur denunciante proclamari jussit, solos illos Regis
                    clementiam experturos, arctioris-<pb n="151"/>que familiaritatis privilegio præ
                    aliis fruituros, qui in Regis honorem, catervæque militaris decorem, bipennibus,
                    mucronumque capulis deauratis coruscarent. Cedit enim honori Principis, si eum
                    cœtus militaris corona, fulgentibus insignis armis, undique secus comitetur. Hoc
                    edicto promulgato, hi, quos rei familiaris urgebat inopia, se à phalange
                    locupletiore secernere, &amp; veluti prorsus alienos sejungere decreverunt. Nec
                    mora; fabrilibus officinis perstrepentibus universæ resonant civitates. Quippè
                    omnis ornatus aurô priùs conspicuus, aurifabrorum opera in massam conflatur; ut
                    quòd anteà in vanos usus fastus militaris collegerat, eo exquisita aurifabrorum
                    ingeniositas bipennes &amp; capulos venustaret. Ex quo accidit, ut (quomodo mens
                    humana ad ambitionem proclivis esse solet) unusquis-<pb n="152"/>que militum,
                    sumptibus haud parcens, commilitonem &amp; sodalem suum armorum splendore
                    artificioque præcellere conaretur. Undè liquet, eos tantùm elegantem armorum
                    decere ornatum, qui lautioris fortunæ auspiciis nati sunt &amp; educati. Quum
                    autem, ad edicti Regii normam, numerosa phalanx, novo quodam armorum decore
                    resplendens, in Kanuti aulam confluxisset: placuit, ut universa multitudo certo
                    calculationis numero supputaretur. Cujus summa tria millia militum selectorum
                    explevit. Quam catervam suo idiomate Thinglith nuncupari placuit.</p>
            </div>
            <div>
                <pb n="153"/>
                <head type="orig">CAP. III. DE CAUSA INSTITUTIONIS.</head>
                <head type="add">Cap. III: Formålet med lovens indstiftelse</head>
                <p>Quum itaque Kanutus Rex tàm dissonos gentium ritus uni coadunasset familiæ: opus
                    erat, ut tanti Regis exercitus, utpote ex variis collectus nationibus, universis
                    videlicet regnis ditioni suæ subjugatis, cujus tamen mo-<pb n="154"/>res immensâ
                    varietate discrepabant, ad uniformem castrensis disciplinæ tenorem seruandum
                    adigeretur. Nihil etenim honestos commilitones magis decet, quàm ut omni
                    controversiâ sopitâ, uni Domino, adinvicem non altercantes, pari voto
                    famulentur; nullâque dissidij, livoris, aut invidiæ maculâ inter eos existente,
                    concordi voluntatis unione conjuncti, tanquam unius capitis membra, &amp; sicut
                    fideles asseclæ, nihil sinistræ suspicionis inter se foventes, unius Regis
                    mandatis unanimes obtemperent. Cæterùm ut Kanuti Regis industria dissolutos
                    militiæ mores præfractius rigidiusque constringeret, adversum effrenes
                    concitatique ingenii tyrones severitate potius, quàm nimio favore ac profusâ
                    indulgentiâ utendum duxit. Non enim de facili tàm numerosam clientelam, sermone,
                    moribus, &amp; ingeniis valdè dissimilem <pb n="155"/>ac dissentientem, ad
                    mutuam concordiam revocare valuisset, nisi si pænæ immanitate præcipitium
                    excessus temperasset, &amp; magnitudine correptionis audaciam delinquendi
                    refrænasset.</p>
            </div>
            <div>
                <pb n="156"/>
                <head type="orig">CAP. IV. DE LEGUM CONDITIONE ET LOCO.</head>
                <head type="add">Cap. IV: Omstændighederne ved lovens indstiftelse</head>
                <p>Quum igitur in Angliâ, omni exercitu suo collecto, Kanutus Rex defessa bellicis
                    operibus membra quietis tranquillitate recrearet; accersitis ad se viris
                    sapientioribus, &amp; quos antè alios prudentiâ pollere <pb n="157"/>noverat,
                    Opone videlicet Sialandensi, cognomento Sapiente, &amp; Eskillo ejus filio,
                    quibus potissimùm consiliorum suorum arcana, propter multarum rerum
                    experientiam, communicare &amp; concredere solebat; (quos etiàm suos
                    constituerat Secretarios) cum iis seriam suscepit habuitque deliberationem,
                    quonam disciplinæ rigore juvenilem coherceret insolentiam, firmamque in posterum
                    inter milites pacem &amp; concordiam sanciret. Quocirca eorum svasu atque
                    consilio Leges promulgavit Castrenses, quarum formidine nullus alterum
                    quibuslibet injuriis lacessere auderet. Et quia ad transgressionis præcipitium
                    humana sit procliuis conditio: opus erat, ut singulis quibusque prævaricationis
                    casibus accurata adhiberentur remedia. Proptereà tàm in minutos, quàm graviores
                    excessus, exquisitâ cautione <pb n="158"/>animadvertendum statuit. Ut ergò
                    expeditius ad negotia magis ardua transeamus, de minutiis prius dispiciemus.
                    Omnem etenim controversiæ scrupulum Antiquitatis solertia ex Aula principum
                    eliminare satagens, in id summo studio incubuit, ne vel minima litigii causa
                    inter commilitones existeret, sed potius, ut eorum animos, qui eodem pugnandi
                    desiderio æstuabant, fraterna quædam dilectionis compago uniret.</p>
            </div>
            <div>
                <pb n="159"/>
                <head type="orig">CAP. V. DE LEGIBUS MINUTOS EXCESSUS CONCERNENTIBUS.</head>
                <head type="add">Cap. V: Om mindre alvorlige lovovertrædelser</head>
                <p>Priscorum autem Curialium, qui &amp; nunc militari censentur nomine, hæc vigebat
                    consvetudo, ut absque <pb n="160"/>armigeris &amp; famulis, alterna sibi
                    præstarent obsequia, &amp; vicissim sibi famularentur. Unde constituerunt, ut si
                    quis sodalis sui equum cum proprio adaquaret, alterum eundo, alterum equitaret
                    redeundo. Quod si verò quis alieno caballo ad aquandum subvectus, parcitatisque
                    attractus maculâ, unum eundemque equitando iret &amp; rediret; &amp; super eodem
                    excessu ter conventus, binoque commilitonum testimonio convictus esset, placuit
                    eum uno homine exterius in cœnando residere. Moris quippè fuit, ut vel secundum
                    virtutis titulum, vel temporis prioritatem, vel Nobilitatis propaginem, locis
                    sibi assignatis residerent milites; ut sic vel dignitate potiores, vel tempore
                    priores, loca capesserent digniora. Undè liquet, quòd nemo sinè singulari
                    contumelià &amp; opprobrio à consveto loco transferri po-<pb n="161"/>tuerit.
                    Pari eum sententiæ subjacere decreverunt, qui inter pabulandum suo equo ter
                    aristas porrexerit, alieno verò stipulam: &amp; super hoc, ut antea, duorum
                    convictus testimonio fuerit. Item, si quis equos adaquando contrà fluminis
                    gurgitem ascendens lympham turbaverit, ità ut nisi turbulentam alii potare
                    nequeant: similique testimonio idem ter fecisse constiterit, simili judicio
                    obnoxius erit. Similem namque culpam par pœna condemnat. Amplius: Si quem
                    obstinata præsumptio ternis excessibus inobsequentem notaverit, &amp;
                    resipiscere detrectaverit; extremum eum omnium locandum statuerunt. Imò
                    decreverunt, ut quilibet convictorum, ossa in eum pro arbitrio suo jactaret; nec
                    quisquam propterea temeritatis aut petulantiæ argueretur. Insuper, ut illi in
                    potu &amp; cibo nemine com-<pb n="162"/>municante, suo solus catino contentus
                    esset &amp; poculo. At veró, si cujuspiam pertinaciæ adeò patrocinari vellet
                    Regis clementia, ut eum sibi collateralem constituendo in primâ sede locaret; ex
                    Principis hoc indulgentiâ ei concedendum putarunt; hac tamen adjectâ conditione,
                    ut ab omni commilitonum segregatus adminiculo, à prioris juris obligatione
                    exceptus esset.</p>
            </div>
            <div>
                <pb n="164"/>
                <head type="orig">CAP. VI. DE MUTUA FAVORIS EXHIBITIONE, ET STIPENDIORUM
                    SOLUTIONE.</head>
                <head type="add">Cap. VI: Om den gensidige respekt og tjenstvillighed mellem kongen
                    og hans hird</head>
                <p>Sed cum de multis lex esset statuenda negotiis; Kanutus Rex à Principali
                    dignitate ejusdem inchoanda duxit primordia. Voluit etenim clementiæ &amp;
                    mansvetudinis temperamento ità se ad militum arbitrium accomodare; quomodo ipse
                    illis obsequendi formam necessitatemque præscriberet. Placuit ergò, ut Rex, sev
                    quilibet Princeps, qui exercitus comitatu gloriari velit, quemque decet tali
                    honore <pb n="165"/>potiri, fidelitatem, quam à suis hominibus exigit, iisdem
                    vicissim præstaret, vultus hilaritatem exiberet, comitatisque &amp;
                    affabilitatis gratiam non denegaret. Operæ quoque pretium duxit statuere, ut
                    Rex, sivè Princeps, stipendia militibus suis, ubi usus vel necessitas
                    postularet, sinè morâ, omnique contradictione remotâ, subministraret: ut illi
                    censu stipendiario percepto, benignitatis vicem Dominis suis reddentes,
                    omnimodis fideles existerent, eorumque jussis parati obtemperarent, præceptisque
                    parere non supersederent. Frustra namque exigit, qui, quod debet, non
                    impendit.</p>
            </div>
            <div>
                <head type="orig">CAP. VII. DE MINISTERII RESIGNATIONE.</head>
                <head type="add">Cap. VII: Om overførslen af troskab fra en herre til en
                    anden</head>
                <p>Illam etiàm non prætermisit Antiquitas formam instituere, quâ &amp; Principis
                    majestas illibata, &amp; militis non esset honor imminutus, si ad alte-<pb
                        n="166"/>rius se quis transferret hominium. Statuit ergò, in Circumcisionis
                    Vigiliâ quæ novum annum inchoat, experti militis, Domini novitatem affectantis,
                    duos commilitones ad Dominum, cujus se dominio exuere cupit, ablegandos esse;
                    qui &amp; ei hominium cum servitio illius resignent. Et sic absque contumeliæ
                    verecundiâ, Dominique offensâ, poterat unusquisque ad alterius hominium liberè
                    convolare.</p>
            </div>
            <div>
                <pb n="167"/>
                <head type="orig">CAP. VIII. DE CONVITIIS ET CONTUMELIIS.</head>
                <head type="add">Cap. VIII: Om forulempelser og fornærmelser</head>
                <p>Cæterùm quia universæ iniquitatis fomitem rixæ &amp; convitia suscitare soleant;
                    illius etiam remedia adhibere placuit, ne fraternæ unionis concordiâ dissidiis,
                    odio, &amp; livore interruptâ, mutuis se contumeliis com-<pb n="168"/>militones
                    afficerent. Censuit itaque Antiquitatis solertia hujuscemodi causis maturo
                    castigationis remedio occurrendum esse, ut rixarum &amp; convitiorum primordia
                    Legum autoritate anticipata in ipsis principiis sopirentur, antequam per longas
                    moras inualescerent. Ferro enim resecanda sunt vulnera, quæ fomentorum non
                    senserunt medicinam. Si quis ergò commilitonem suum convitiis aut contumeliis
                    afficeret, vel quibus libet injuriis provocaret: eâ de re, in præsentiâ Regis,
                    universis commilitonibus corrogatis, in colloquio, quod dicitur Huskarlesteffne,
                    actionem institui placuit. Quod si actor commilitonem suum, super iniuriâ sibi
                    illatâ, in Witherloghmanne reum esse, duorum commilitonum suorum attestatione
                    probare poterit; adeò ut testes juramento super Sacramenta facto, testimonium
                        <pb n="169"/>suum confirmare non detrectent: sancitum est, reum, uno homine
                    exterius, in solito cœnaculo, locandum considere. Generali etiàm constitutione
                    definitum est, ut omnis controversia inter ipsos commilitones exorta, nusquam,
                    nisi in colloquio jam nominato, agitaretur, aut decideretur.</p>
            </div>
            <div>
                <pb n="170"/>
                <head type="orig">CAP. IX. DE GENERALI CONTROVERSIA.</head>
                <head type="add">Cap. IX: Generelt om uoverensstemmelser mellem hirdens
                    medlemmer</head>
                <p>Constitutione etiam generali cau-<pb n="171"/>tum est, ut omnis inter
                    commilitones orta controversia de fundis, prædiis, &amp; agris, vel etiam de
                    mansionis deprædatione, quæ nostro idiomate Boran dicitur, in jam dicto
                    colloquio agitaretur. Tum verò is, cui commilitonum judicium jus venditionis
                    adjudicabit, cum sex sortitis in suo coetu, id est, Fjarthing, territorii sui
                    continuatam possessionem sibi vendicare debet, præscriptionemque lege assignatâ
                    tuebitur. Minores verò controversias duorum commilitonum testimonio placuit
                    terminare: veteri videlicet constitutione, proximorum uno interiori, &amp;
                    altero exteriori, in cœnaculo, reo assidente. Licet moderni rigorem in plerisque
                    decernant temperandum, terminumque causæ imponendum, etiàm in præsentis articuli
                    negotio, si quis modò duobus commilitonibus undecunque acquisitis se tueri
                    poterit.</p>
            </div>
            <div>
                <pb n="173"/>
                <head type="orig">CAP. X. DE PRIMA LEGIS VIOLATIONE.</head>
                <head type="add">Cap. X: Det første brud på loven</head>
                <p>Modico postmodum temporis processu, post Legis constitutionem, humani sangvinis
                    insidiator, prosperitatis æmulus, justitiæ &amp; æquitatis osor ac persequutor
                    acerrimus, versutus ille Protoplastorum seductor Satanas, Principalis dignitatis
                    aggressus excellentiam, Legis prævaricationem Regi attentavit persvadere: ut
                    capite veneno infecto, cæteris membris virus suæ corruptionis infunderet. Nam
                    Legis conditor, Rex <pb n="174"/>videlicet Kanutus, dum adhuc in Anglia pacis
                    tranquillitate potiretur, iracundiæ accensus furore, quendam militem suum
                    exempto mucrone interemptum jugulavit. Unde phalanx universa nimio furore
                    consternata, confluentibus passim legionibus, ad arma concurrere non
                    detrectabat. Verùm cum Regis manus hanc cædem commisisse innotuit, collecto
                    cœtu, quidnam facto opus esset, sollicitâ indagatione perscrutabantur. Ambiguis
                    quippe distrahebantur sententiis, ancipitique fluctuabant judicio, utrùm ob
                    facinoris novitatem capite Princeps plecteretur, an ei competeret indulgentia?
                    Nam si datæ sententiæ Rex subderetur, tanquam acephali &amp; profugi è regione
                    exterminarentur alienâ. Sin autem Regiæ indulgeretur reverentiæ, corruptionis
                    &amp; indulgentiæ exemplum cæteris ansam peccandi <pb n="175"/>præberet.
                    Universæ tandem cohorti hæc placuit sententia, ut jactato in medio concionis
                    pulvinari Regia majestas procumberet, ibique sententiæ vel indulgentiam vel
                    rigorem præstolaretur. Quo facto, Regem erigentes, ipsi delicti veniam
                    gratiamque indulgent, unanimi confirmatione conclamantes, ut omni de cætero
                    dispensatione semotâ, hujuscemodi transgressionis reus, nullâ in posterum
                    satisfactione, tanti delicti immanitatem expiaret, sed vel capitalem subiret
                    sententiam, vel saltem temperato rigore, ut extorris, profugus, &amp; ab omni
                    militari collegio, cum probroso nuncupationis vocabulo, id est, Nithingsorth,
                    ejectus abscederet.</p>
            </div>
            <div>
                <pb n="179"/>
                <head type="orig">CAP. XI. DE VULNERIBUS ET PLAGIS, ET EARUM SATISFACTIONE.</head>
                <head type="add">Cap. XI: Om mord, mordforsøg og fastsættelsen af bod</head>
                <p>Postquàm verò Regis magnificen-<pb n="180"/>tia, memorato modo, suæ
                    transgressionis delictum expiasset: constitutio illa de tali cæde omninò
                    puniendâ, octo Regum temporibus constanti firmitate illibata durabat; sub
                    imperio videlicet veteris Kanuti, qui Legis extitit conditor; filij quoque
                    ipsius Kanuti, qui &amp; Austerus, sivè Durus est cognominatus, licet in regno
                    patri non successerit, sed tempore continuato, patri regni gubernacula
                    moderanti, quasi coadjutor extiterit: Magni itidem Boni; Svenonis, filij
                    Estreth; Haraldi Hein; Kanuti, quem in Othoniensi Ecclesia martyrium coronavit;
                    Olavi, fratris ipsius; Erici Boni: &amp; antè noni Regis imperium, id est,
                    Nicolai, non est violata. Tunc etenim Christiernus Svenonis filius, Thukonem
                    Dokæ, exempto gladio, vulneravit, primusque post Kanuti Regis satisfactionem,
                    Legem castrensem &amp; mili-<pb n="181"/>tarem transgressor violavit. Quo facto,
                    Nicolai Regis perplexa extitit sententia. Nam &amp; regni sui incolumitati hoc
                    adversari, &amp; universis, rei cognatis tanquam regni potioribus, contrarium
                    existere putabat, si cum probroso nuncupationis vocabulo, id est, Nithingsorth,
                    à Regis Curia eliminaretur: præsertim quòd duo fratres ipsius existerent,
                    famosissimi tunc temporis Episcopi, Ascerus videlicet, primus Lundensium
                    Archiepiscopus, &amp; Sveno, Episcopus Vigbergensis, aliique duo germani ejus,
                    Eskillus &amp; Aggo, &amp; reverendus eorum genitor Sveno, filius Trugoti, qui
                    suis temporibus inter primarios regni proceres habebatur. Hi namque plus honoris
                    incolumitati, quàm censui deferentes, satius decreverunt, quantumlibet onerosâ
                    mulctâ pro commisso delicto satisfacere, quàm famæ suæ discrimen incur-<pb
                        n="182"/>rere. Diligenti igitur indagatione perscrutantes, Bo filium Hæthen,
                    Wandalum, consuluerunt, eò quòd &amp; provectæ esset ætatis, &amp; veteris
                    Kanuti, quem Leges istas militares condidisse constat, miles egregius
                    extitisset: adhibitis etiàm aliis Senioribus, qui gesta temporum memoriæ
                    commendare consveverunt. Ab his sciscitabantur, num similis excessus in recenti
                    cujuspiam hæreret memoriâ, qui satisfactione tamen esset emendatus? Qui dum
                    accuratâ deliberatione institutâ, nullum talem excessum reminisci poterant, Bo
                    Wandalus in hunc modum respondit: Cum hactenus tale negotium minus exquisitè,
                    majorum nostrorum taxatione definitum sit: operæ videtur pretium, ut posteris
                    nostris certum satisfactionis modum præscribamus. Sit ergò pœna omnibus
                    constituta successoribus, quæ sui rigoris <pb n="183"/>timore, delinquendi
                    audaciam coërceat. Totius igitur Curiæ assensu, Regis Nicolai conniventiâ, novæ
                    Constitutionis sententiam promulgavit, ut scilicet, qui præsumptuosâ audaciæ
                    temeritate, præcedentis Legis constitutionem, id est, Witherlogh, commilitonem
                    suum vulnere lædendo, in posterum violaret, Regi quadraginta Marcas,
                    satisfactionis loco, numeraret; deindè illi, cui injuria esset irrogata,
                    quadraginta Marcas solvere teneretur; adjecto, in dedecoris sui augmentum,
                    pondere duarum auri Marcarum, quod nostro solet idiomate Górsum nuncupari.
                    Universis quoque commilitonibus, ejusdem Legis fœderi astrictis, tertiò
                    quadraginta Marcas, compositionis ergo, persolveret. Successu verò temporum (ut
                    semper in malum proclivis est humana conditio) Aggo Thuer, Eskillum Ebbo-<pb
                        n="184"/>nis filium in Warvvath, functum villicatione in Burgh, in æde
                    Gvidonis Stabularii, sub ascellâ Nicolai Regis, vulneravit. Quo facto Rex
                    vehementer concitatus, cum pronâ omnium commilitonum voluntate, præfatum Aggonem
                    capiendum decrevit, Gvidone resistente &amp; contradicente. Nam &amp; eundem
                    obtulit satisfactionis modum, quo Christiernum satisfecisse suprà memini: quod
                    quidem in Lynum, apud Bo filium Ketilli, factum esse perhibetur. Post hæc,
                    subsequentibus temporibus, crebrescentibus malis; memorati criminis satisfactio,
                    ad exemplum primæ satisfactionis, deinceps instituta fuit &amp; longo usu
                    continuata.</p>
            </div>
            <div>
                <pb n="187"/>
                <head type="orig">CAP. XII. DE ICTU ET PERCUSSIONE.</head>
                <head type="add">Cap. XII: Om mindre alvorlige voldsforbrydelser</head>
                <p>Attamen si quem commilitonem suum irritando, pugno, vel quolibet telo percutere
                    contigerit; veteris constitutionis rigor, dummodò factum duorum commilitonum
                    attestatione constiterit, nullam prorsus satisfactionis admittit expiationem.
                    Quod tamen modernorum lenitas novo legis temperamento mitigare cœpit. Nam si tàm
                    evidenti signo vel testimonio, de facto constiterit, ut reus neutiquam
                    inficiatione se tueri poterit, placuit, ut ejus pedibus advolveretur, cui
                    verecundiæ opprobrium intu-<pb n="188"/>lit: ut ità abjectissimum dedecus
                    humillimâ satisfactionis formulâ expiaretur. Sin autem actor reum testibus
                    convincere non valuerit; generali constitutione decretum est, ut is, qui
                    calumniatur, cum sex commilitonibus, suam aboleat infamiam.</p>
            </div>
            <div>
                <pb n="189"/>
                <head type="orig">CAP. XIII. DE VARIIS PLAGARUM CASIBUS.</head>
                <head type="add">Cap. XIII: Om forsætlige og uforsætlige voldshandlinger</head>
                <p>Sicut antiqui serpentis variæ sunt suggestiones; ita casus lacessentium sunt
                    diversi. Nam &amp; plerumque accidit, ut quis alteri aut sciens aut ignarus
                    vulnus infligat: item, sciens quandoque suum, quandoque non suum lædat: item,
                    ignorans aut suum, aut non. Si quis suum commilitonem sciens &amp; prudens
                    vulneraverit, juxtà formam præscriptam satisfaciet. Si verò nesciens &amp;
                    ignorans commilitoni suo vul-<pb n="190"/>nus intulerit, volens alium lædere,
                    &amp; eum casu læserit; si conventus fuerit, ignorantiam suam, &amp; quod nolens
                    fecerit, tribus commilitonibus attestantibus, defendere &amp; excusare debet.
                    Sin autem in defensione defecerit, juxtà prætaxatam satisfactionis formam, cum
                    læso componet. Si quis verò sciens &amp; prudens commilitoni suo vulnus
                    intulerit; ignorans autem se illi lege præscripta astrictum obligari:
                    huiuscemodi ignorantiam à transgressionis reatu non excusare placuit. Nam &amp;
                    eisdem legibus cautum est, nè quis militaris excellentiæ florem ignorantiæ
                    fuligine obfuscaret. Decet enim honeste vivere, &amp; clari sangvinis viros
                    ignorantiæ desidiâ nobiles titulos non denigrare. Generali itaque constitutione
                    definitum est, omnes controversias, quæ legum decisione sunt divisæ, sextâ
                    commilitonum manu, ut majo-<pb n="191"/>res; vel tertiâ, aut secundâ, quales
                    medioxumæ sunt vel minutæ, prout superius enucleauimus, terminare.</p>
            </div>
            <div>
                <head type="orig">CAP. XIV. DE PRODITIONE ET CRIMINE LÆSÆ MAJESTATIS.</head>
                <head type="add">Cap. XIV: Om forræderi og attentater mod kongen</head>
                <p>Enumeratis jam Legibus, quibus minores controversiæ antiquitus decidebantur:
                    superest ut ad majora transeamus negotia. Quum verò versuti hostis Diaboli
                    quotidiana sollicitudo id unicè agat, ut nos suis imposturis circumveniat:
                    callidè nos ab uno ad alium excessum sensim veluti per gradus ascendere facit,
                    ut tandem <pb n="192"/>ad damnationis interitum, completo delictorum cumulo,
                    seducat. Nam ubi pestiferâ suggestione satellites suos in minutis exercuerit;
                    posteà eos ad majoris ruinæ lapsum indesinenter invitat. Sic quos antea cum
                    commilitonibus suis, ad cædis usque discrimina, rixari perdocuerat: eos tandem
                    audacius aggreditur, instigatque, ut Domino Principique suo proditione mortem
                    machinari non vereantur. Si quis ergò detestando hoc facinore se noxium
                    reddiderit, ut proditionis consilium contrà Dominum suum moliri ausus fuerit:
                    non solùm vitæ, sed &amp; omnis substantiæ suæ jacturâ illum damnandum
                    censuerunt. Hac itaque formâ conveniendum decreverunt, si quem Rex de
                    proditione, vel crimine Majestatis - - - donec ità veli sinus ventus impleverit,
                    ut intuentium se aspectui subduxerit: aut <pb n="193"/>si, Fa-vonio non favente,
                    remis undas impulerit, donec remorum aspectum cunctorum oculis subtraxerit, in
                    littore tenentur præstolari. Ubi verò paulò longius provectum in pelago
                    delitescere existimaverint, classico clangore ternis vicibus vociferantes,
                    antiquæ confæderationis jura ipsi resignare debent. Sin autem in solo natali
                    extiterit, &amp; prædicti sceleris crimen incurrerit: universum militare
                    collegium ad nemoris densitatem eum comitari tenetur, inque nemoris fronte
                    præstolari, donec se adeò recedendo semoverit, opaca quælibet tesqua legens, ut
                    eorum clamorem aut vociferationem exaudire non valuerit. Deindè universa
                    commilitonum legio totis unâ viribus trinâ vociferatione validè proclamabit, nè
                    aliâ ad eos viâ redire possit. Quo facto, hac lege tenentur astricti, ut si
                    quisquam commilito-<pb n="194"/>num, uno saltim comite aut telo superior, illi
                    postmodum occurrerit, eumque non invaserit, ejusdem ignominiæ &amp; probrosæ
                    nuncupationis jacturam subire teneatur.</p>
                <p>Atque hactenus, quantum à veteribus diligenti inquisitione poteram investigare,
                    Leges Castrenses, licet non adeò concinnâ oratione, perseqvutus sum. Superest ut
                    posteri nostri phaleratæ dictionis defectum suppleant, &amp; tractatum hunc
                    elegantiori stilo consumment.</p>
                <p>FINIS LEGUM CASTRENSIUM.</p>
            </div>
        </body>
    </text>
</TEI>
