<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Tractatus beati Guillermi</title>
                <author>empty</author>
                <editor>Tue Søvsø</editor>
            </titleStmt>
            <publicationStmt>
                <publisher>Det Danske Sprog- og Litteraturselskab</publisher>
                <pubPlace>København</pubPlace>
                <date>2015-01-01</date>
                <availability status="restricted">
                    <ab>Tekst copyright 2015 DSL</ab>
                </availability>
                <availability status="restricted">
                    <ab>Digital faksimile copyright 2015 Danish Royal Library</ab>
                </availability>
            </publicationStmt>
            <sourceDesc>
                <bibl>ed. M. Cl. Gertz, Scriptores Minores Historiæ Danicæ I (1917-1918)</bibl>
                <!--<listWit>
              <witness>
                <msDesc>
                  <msIdentifier>
                    <settlement>empty</settlement>
                    <repository>empty</repository>
                    <idno>empty</idno>
                    <msName>empty</msName>
                  </msIdentifier>
                </msDesc>
              </witness>
            </listWit>-->
            </sourceDesc>
        </fileDesc>
        <profileDesc>
            <creation>
                <date when="1000">ca. 1300</date>
            </creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>historie</term>
                </keywords>
            </textClass>
        </profileDesc>
    </teiHeader>
    <text>
        <body>
            <head type="orig">III. TRACTATUS BEATI GUILLERMI</head>
            <head type="orig">De reuelatione capitis et corporis beate Genouefe.</head>
            <div>
                <p><!--1.-->Anno ab incarnatione domini nostri Ihesu Christi millesimo centesimo
                    .lx°.i°., regnante piissimo rege Ludouico, regis illustris Francorum Ludouici
                    filio, regale per uniuersam Galliam processit edictum, ut apud urbem
                    Parisiensem, urbium Galliarum nobilissimam, omnes ecclesiarum prelati cum
                    proceribus uniuersis de regni commoditate celebrarent concilium. Die prefixa ad
                    urbem regiam omnes, qui uocati fuerant, conuenerunt, et de honestate et regni
                    utilitate secretius tractare ceperunt.</p>
                <p><!--[1b]-->Et quoniam maligni semper in peius malignandi studio prouocantur, ad
                    dampnationis sue cumulum, quidam prorumpentes in medium, religionis et
                    honestatis hostes, ut gladium acutum in sanctos dei linguam suam armauerunt.
                    Quid ultra? falsa delatio regales contigit aures, quod uidelicet beatissime
                    uirginis Genouefe caput in ecclesia nostra non esset.</p>
            </div>
            <div>
                <p><!--2.-->Huius rei rumoribus animus regis aspersus ualde confunditur, et
                    obnubilatur aspectus. Consulitur tam clerus quam populus, communicatoque eorum
                    consilio ad ecclesiam nostram sine dilatione uenitur; et ne quod aliud caput
                    nocte ipsa in capsa, qua uenerabile corpus uirgineum quiescebat, a fratribus
                    poneretur, regio caractere capsa eadem communitur.</p>
            </div>
            <div>
                <p><!--3.-->Crastina die, hora prima inchoante, ex regis mandato mittuntur ad
                    ecclesiam nostram uenerabiles patres nostri, domnus scilicet Senonensis et
                    Autisiodorensis, sancte recordationis antistites Venit et Aurelianensis,
                    Manasses dictus, obliuione potius quam memoria dignus, ueritatis inimicus,
                    religionis hostis et honestatis promptissimus persecutor, et cum eo populi
                    copiosa multitudo. Videres tam populum quam clerum fustibus et lapidibus
                    communitum, ut, si forte uerum esse pateret, quod fuerat falso suggestum,
                    presentibus et posteris nostris non esset incognitum, quod in nos foret
                    crudeliter uindicatum.</p>
                <p><!--[3b]-->Tandem de reseranda capsa inter eos sermo conseritur. Et ut
                    supradictus astutissimus scelerum commentator iniquitatem corde conceptam
                    palliaret uirtutis ymagine, lacrimis profusioribus inundatus antiphonam de
                    sanctissima uirgine primus incepit cantare. Nec mora, de loco sancto suo domina
                    nostra deponitur, et amoto regie sublimitatis caractere capsa reseratur; et
                    sanctissime uirginis corpus lintheaminibus amotis in oculis nostris exponitur.
                    Integrum igitur corpus uirgineum oculis diligentius perscrutantes in laudem dei
                    cum inedicibili exultatione prorupimus, 'Te deum laudamus' decantantes.</p>
                <p><!--[3c]-->Profunduntur uberius lacrime populi, prius exicium nostrum expectantis
                    et minantis, sed iam exultantibus nobis gratulantis. Et quoniam non est pax
                    impiis, dicit dominus, unde iustus exultat et laudat, peccator confunditur et
                    blasphemat. Scriptum quippe est: 'Peccator cum uenerit in profundum malorum,
                    contempnit'.</p>
            </div>
            <div>
                <p><!--4.-->Toto itaque malignitatis sue spiritu debaccatus Aurelianensis pontifex
                    mentitur, caput uenerande uirginis esse sublatum, et in dolo nescio cuius uetule
                    miserabilis aliud caput esse suppositum. Nec dissimulare ualens iniquitatem,
                    quam corde conceperat, totus conuersus ad fraudem uenit ad regem, predictis
                    presulibus relictis; ore contumaci garriens eundem, quem superius, cepit
                    replicare sermonem, et predictos pontiflces, quia caput predicte uirginis non
                    inuenissent, recessisse mentitur iratos. Verumptamen, quod iniquitas in ore
                    mendacii fabricauit, umbraculum ullum non admisit.</p>
                <p><!--[4b]-->Maliuolis etenim inconsultis ueritatis testis processerat ad populum,
                    uenerabilis scilicet pontifex Senonensis, qualiter in dubitationem quibusdam
                    uenerit de capite sanctissime uirginis, utrumne scilicet esset in ecclesia sua,
                    et tunc qualiter cum omnibus membris suis corpus integrum inuentum esset,
                    diligenter edisserens. »Caput« inquit »sacratissime uirginis huius, que gloria
                    tocius est Gallie, cum integritate corporis sui nos inuenisse gloriamur; et ne
                    hoc ipsum uel uobis uel posteris aliquando ueniat in dubium. uobis dignum
                    duximus predicare«.</p>
                <p><!--[4c]-->Hec et alia quam plurima in auribus populi predictus presul
                    predixerat, que nimiam et impudentem animositatem inimici nostri comprimere
                    potuissent, si ei datum desuper esset. Sed quoniam tunc hora erat et potestas
                    tenebrarum, ut inueniretur iniquitas eius ad odium, modis, quibuscumque poterat,
                    animum regis inducere aduersum nos conabatur in malum.</p>
                <p><!--[4d]-->Et cum nec ratione opus iam esset aut consilio, quippe iam enim
                    turbata fuerat aduersum nos regia celsitudo, subiit in mentem, ut mitteretur
                    post sepedictos, qui iam ab ecclesia nostra discesserant, pontifices, quatinus
                    eorum testimonio approbata postmodum in oculis regis ueritas eluceret. Mittuntur
                    itaque Milidunum cum magna festinatione quidam de fratribus, et in auribus
                    uenerabilium patrum predictorum detestandam peruersitatem Aurelianensis
                    exponunt, et, ut rei ueritatem regie clementie per litterarum suarum apices non
                    recusent annotare, diligenter exposcunt.</p>
            </div>
            <div>
                <p><!--5.-->Igitur uiri pacis et ueritatis amatores, fratrum nostrorum precibus
                    inclinati, iustis postulationibus eorum benignum impertientes assensum regie
                    sublimitati mandantes rei geste ueritatem in hunc modum rescripserunt. »Ex
                    mandato regie serenitatis ad ecclesiam sancte uirginis Genouefe conuenimus, et
                    capsam, in qua eadem preciosissima uirgo quiescit, in presentia nostra fecimus
                    reserari, et eius interiora diligentius oculis ac manibus perscrutantes corpus
                    sanctissimum cum capite suo et omnibus membris suis integrum, et breue, quod
                    idem testabatur indubitanter, inuenimus. Hoc igitur inuento in laudem dei cum
                    magna exultatione prorupimus, et populo circumastanti sine mora curauimus
                    predicare. Hec uobis nec alia domino nostro mandauimus.</p>
                <p><!--[5b]-->Ecce per litteras secundo eadem uobis significamus, ne malignorum
                    hominum, quibus est studium, que bona sunt, deprauare, obtrectatione ueritas
                    obfuscetur. Valete in domino.« Tantorum uirorum testimonio mitissimus regis
                    animus delinitus omnes a se tenebras supradicte dubietatis longius propulsauit,
                    et ecclesiam nostram ut prius, immo instantius quam prius, et dilexit et
                    protexit. Itaque, postquam ueritas uenit ad lucem, doluit impietas se esse
                    delusam. Extunc etenim et deinceps Aurelianensis leo de leone factus est dracho,
                    non iam palam malicie sue uirus euomens, sed in occulto.</p>
                <p><!--[5c]-->Et quia capite contrito cetera membra robur ullum non obtinent, cum
                    molas leonum in ore ipsorum contriuerit dominus, complices sui, ministri
                    confusionis, filii perditionis, inimici nostri, confusi sunt, quoniam deus
                    spreuit illos. Nos ergo quia de potestate tenebrarum eruti sumus et laqueo
                    uenantium, dicamus omnes, cantemus singuli: 'laqueus contritus est, et nos
                    liberati sumus'. Reuelata est autem domina nostra anno incarnati Verbi millesimo
                    centesimo sexagesimo primo, mense Ianuario. decima mensis, in octauis scilicet
                    eiusdem uirginis, et a fratribus est dulciter deosculata. Die uero sequente
                    tercia in locum sanctum suum, unde fuerat deposita, cum hymnis et canticis
                    spiritalibus est eleuata.</p>
                <p><!--[5d]-->Nos uero in tanti gaudii memoriam, dolorem prius habitum subsequentis,
                    communicato fratrum nostrorum consilio, et assensu communiter impertito, diem
                    eandem nobis et posteris nostris constituimus celebriter uenerari, ita ut
                    deuotionem et omnem obseruantiam diei festo natiuitatis exibitam
                    (!)<!--hvad betyder det? v.z.--> hec sollempnitas nichilo minus unquam obtineat.
                    Vt autem singulis annis huius actionis textus eodem die legatur, curauimus
                    prouidere, ut et iustus habeat unde letetur, et conscientia peccatoris inueniat
                    quo pungatur, quatinus et beniuolis sit gracia benedictionis, maliuolis autem et
                    his, qui oderunt pacem, lapis offensionis et petra scandali. Tu autem,
                    domine.</p>
            </div>
        </body>
    </text>
</TEI>