<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Lejrekrøniken</title>
                <author>empty</author>
		<editor>
                    <name xml:id="tue.soevsoe">
                        <persName>
                            <forename type="first">Tue</forename>
                            <surname>Søvsø</surname>
                        </persName>
                    </name>
                </editor>
            </titleStmt>
            <publicationStmt>
                <publisher>Det Danske Sprog- og Litteraturselskab</publisher>
                <pubPlace>København</pubPlace>
                <date>2015-01-01</date>
                <availability status="restricted">
                    <ab>Tekst copyright 2015 DSL</ab>
                </availability>
                <availability status="restricted">
                    <ab>Digital faksimile copyright 2015 Danish Royal Library</ab>
                </availability>
            </publicationStmt>
            <sourceDesc>
                <bibl>ed. M. Cl. Gertz, Scriptores Minores Historiæ Danicæ I (1917-1918)</bibl>
            </sourceDesc>
        </fileDesc>
        <profileDesc>
            <creation>
                <date when="1300">ca. 1300</date>
            </creation>
            <abstract>nil</abstract><langUsage>
                <language ident="la" />
            </langUsage>
            <textClass>
                <keywords>
                    <term>historie</term>
                </keywords>
            </textClass>
        </profileDesc>
    </teiHeader>
    <text>
        <body>
            <div>
                <head type="add">Dans indsættelse som konge over Videslet</head>
                <p>Primo tempore inuadente Daciam Imperatore, in etate Dauid, partes iste: Jucia,
          Feonia, Sialandia, Møn, Falster, Laland, Scania, non dicebantur Dania uel Dacia, sicut
          postea docebimus, quia nullo regebantur imperio <app>
                        <lem>&lt;proprio&gt;</lem>
                        <rdg>add. Gertz</rdg>
                    </app>, sed ad regem Suethie habuerunt respectum. Fuit enim in Upsala ciuitate Suethie rex
          quidam, Ypper nomine, tres filios habens, quorum unus Nori, alter Østen, tercius Dan
          dicebatur. Quem pater suus misit in has partes, que nunc dicuntur Dacia, ad regendum
          insulas .IIII<hi rend="sup">or</hi>, scilicet Sialand, Møn, Falster, Laland, que omnes uno
          uocabulo nuncupabantur Withesleth. </p>
                <p>Impetrauit enim Ypper hoc ab intus habitantibus, ut hanc plagam, scilicet
          Withesleth, fllio suo Dan darent ad sedem regni. Quo facto regnauit Dan in Withesleth
          tantum, Sialandie ciuitatem construens, Lethram nomine, quam magnis opibus ditauit. Fuit
          autem Dan rex sedis illius uel regulus per triennium.</p>
            </div>
            <div>
                <head type="add">Danmarks navngivelse</head>
                <p>Nunc uero scire uolumus, vnde Dacia nomen assumpsit. Attestatur equidem nobis
          antiquorum memoria, predictas partes istas, Juciam, Feoniam, Scaniam et Withesleth, a
          nullo extitisse subiectas, excepto tantum Lodowico, cuius pace et beniuolencia baptizato
          Haroldo rege apud Magunciam Dani christianitatem receperunt; aliter nec <app>
                        <lem>&lt;a&gt;</lem>
                        <rdg>add. Gertz</rdg>
                    </app> suo subsequente nec antecessore aliquo unquam erant subiecte, sed resistentes
          quibusque inuadentibus inuise ab omnibus in principio permanserunt.</p>
                <p> Erat igitur Jucia, quia periculis proxima, quodam lignorum fragore munita,
          ubi nunc est Danæwirchi, pre insidijs Augusti, primi Cesaris; ad quem ipse Augustus
          collecta multitudine primo constituebat prelia. Quibus resistentes Jutones Dan, principi
          Withesleth, nunciauerunt, ut eis veniret in adiutorium. Quo nuncio Dan magno repletus
          gaudio suos conuocans exercitus sine mora procedebat ad prelium. Cumque Dan venisset ad
          fragorem, Jutones cum eo castra sua mouebant ad Cesarem et cum eo graue prelium
          commiserunt; quo plerosque eius in ore gladij deiecerunt, ceteros autem fugauerunt. </p>
                <p> Videntes autem Jutones Dan strennuum uirum et fortem et uirtuosum duxerunt
          eum ad lapidem, qui dicitur Danærigh, posueruntque eum super lapidem, inponentes ei nomen
          regis; sequentesque eum Jutones Feoniam Scaniamque cum alijs adiacentibus insulis <app>
                        <lem>&lt;sibi&gt;</lem>
                        <rdg>add. Gertz</rdg>
                    </app> subdiderunt. Vidit autem rex Dan regionem suam, super quam regnauit, quod esset
          bona; uocauit principes suos et exactores et ait: »Bene placet michi regio mea; quo nomine
          appellabimus eam?« Qui dixerunt: »Rex, in eternum uiue! Tu es rex Danus: regio tua Dania
          uel Dacia uocabitur; quod nomen in eternum non delebitur.«</p>
            </div>
            <div>
                <head type="add">Kong Ros regeringstid</head>
                <p> Erat ergo Dan rex in Dacia per triennium. Tandem cognouit uxorem suam Danniam
          genuitque ex ea filium, nomine Ro. Qui post patris obitum hereditarie possidebat regnum;
          patrem uero suum Dan colle quodam apud Lethram tumulauit Sialandie, ubi sedem regni pro eo
          pater constituit; quam ipse post eum diuicijs multiplicibus ditauit. Tempore illo ciuitas
          magna erat in medio Sialandie, ubi adhuc mons desertus est, nomine Høkæbiærgh; que
          Høkækøping nuncupata est. </p>
                <p> Ad quam ut mox Ro rex vidit quod mercatores a nauibus in uia currus
          conducentes multum expenderent, a loco illo ciuitatem amoueri iussit ad portum, ubi
          tenditur Ysæfjorth, et circa fontem pulcherrimum domos disponere. Edificauit ibi Ro
          ciuitatem honestam, cui nomen inposuit partitiuum post se et fontem, partem capiens fontis
          partemque sui, Roskildis Danice uocans; que hoc nomine uocabitur in eternum. </p>
                <p> Vixit autem Ro rex ita pacifice, ut nullus ei aciem opponeret; nec ipse
          usquam expedicionem direxit. Erat autem uxor eius fecunda sobole, ex qua genuit duos
          filios; nomen primi Helgi et secundi Haldan. Cumque cepissent puerj robore confortari et
          crescere, obijt pater eorum Ro et sepultus est tumulo quodam Lethre; post cuius obitum
          partiti sunt filij eius regnum illud, in duas partes diuidentes. Alter terras, mare
          possedit alter.</p>
            </div>
            <div>
                <head type="add">Kongerne Helge og Halfdan deler riget</head>
                <p> Rexit itaque terras Haldanus et genuit filium, nomine Siwardum, cognomine
          Album; qui patrem suum Haldanum mortuum tumulauit Lethre. Helgi autem rex erat marinus et
          multos ad se traxit maleficos, nauali bello bene aptus; diuersas partes, quasdam pace,
          quasdam autem piratia, petisse peribetur. Tempore igitur quodam contingebat, ut indigens
          portu Helgi uenit ad portum quendam iuxta Laland, lassus remigio; ubi per tres noctes in
          regno fratris quiescens cum exercitibus suis, tentorijs in terra extensis cum pace,
          carnali captus concupiscencia milites regi aptam quesituros puellam mittit. </p>
                <p> Qui cuiusdam baronis Rolfcarl filiam, nomine Thoram, prosequente patre regi
          adducunt. Que ab illo fecundata postmodum protulit filiam, quam Ursulam nominauit. Rex
          quoque Helgi inde procedens diuersas cepit uastare regiones. Contigit iterum, ut post
          multos annos idem Helgi, portui predicto iniectus, facti prioris inmemor exiberi sibi
          puellam iussit; qui propriam filiam, quam a Thora Rolfi filia accepit, uiolauit. </p>
                <p> Que patris semine suscepto fecundata filium edidit, quem aui nomine Rolf
          nominauit. Interea obijt Thora, uxor eiusdem Helgi et socrus, el in insula humata est, que
          Thorhø dicitur. Et postea eciam ibi sepultus est pater suus, senex Rolf. Helgi quoque,
          gener suus, rex marinus, ibi tumulatus est. Filius autem eius et Ursule, puer Rolf,
          crescebat et fortitudine uigebat. Mater uero eius Ursula, uelo uiduitatis deposito, data
          est regi Suethie Athislo; qui ex ea filiam sibi genuit, Rolf uero, quod ex matre eius,
          sororem, nomine Sculd.</p>
            </div>
            <div>
                <head type="add">Rachis regeringstid og Snjos indsættelse</head>
                <p> Interea, dum hec de rege marino Helgi agerentur, frater eius, rex Dacie
          Haldanus, mortuus est; post quem rex Suethie Athisl a Danis suscepit tributum. Quibus
          constituit regem catulum quendam latrabilem, nomine Raka, nimis <app>
                        <lem>&lt;sibi&gt;</lem>
                        <rdg>add. Gertz</rdg>
                    </app> dilectum. Qui dum una dierum sederet cum exercitu suo, regali seruicio honoratus,
          uidit canes in fundo luctantes; quos dum a lesione uellet, prosiliens de mensa inter eos
          Rachi ad mortem oppressus est. Quod nullus Athislo nunciare audebat, quia, siquis
          nunciaret Racha, decollacione protinus interiret. </p>
                <p> Erat autem gygas quidam, nomine Læ, in insula, que uocatur Leshø, pastorem
          quendam habens, nomine Snyo; quem in Suethiam misit petiturum regnum a rege. Qui in
          Suethiam ueniens, prima sciscitacione ab Athislo diligenter interrogatus, qualis esset
          rumor in Dacia, figuratiue respondit: »Apes equidem omnes sine principe existunt
          errantes.« Secunda autem interrogacione, ubi pernoctauit, respondit: »Vbi oues lupum
          manderunt.« Vidit enim medicum infirmis ouibus dantem ex lupo pocula cocto. </p>
                <p> Interrogatus iterum ab Athislo, ubi prius pernoctauerat, Snyo respondit: »Vbi
          lupi currum comederunt, boues autem in siluam fugierunt.« Vidit enim illic fibros tres
          ligna colligentes, quorum unus, qui seruus dicitur, scilicet biæuerthrel, extensis pedibus
          resupinus ad terram cecidit, cui alii duo inter crura eius ligna congregarunt, illumque
          quasi boues precedentes traxerunt; quos dispergentes lupi currum deuorauerunt. Adhuc ab
          Athislo, ubi preterito pernoctauit, interrogatus respondit: »Vbi securim mus rosit, cuius
          hasta remansit.« Sciuit enim se securim fabricasse ex caseo. Quesiuit iterum rex, quis
          esset rumor in Dacia; cui Snyo respondit: »Apes equidem omnes sine principe existunt
          errantes.« </p>
                <p> Quod intelligens Athisl ait: »Mortuusne est rex Rachi?« Cui respondit Snyo:
          »Tu dicis.« Et iterum rex ait: »Rachi mortuus est.« Videns autem rex Athisl, quod <app>
                        <lem>[Snyo]</lem>
                        <rdg>del. Gertz</rdg>
                    </app> esset promptus ad loquendum, et non posset eum capere in sermone, regem Danorum
          predestinauit eum, dicens: »Vis esse rex in Dacia?« Cui respondit Snyo: »Fiat uoluntas
          tua.« Rex autem Athisl regali nomine decorauit eum, dicens: »Ingredere tu, Snyo, in
          Daciam, et esto ibi rex robustus et furore flagiciosus, multas iniquas leges illis et
          iniustas instituens, ut memores Dani sint imperij tui per euum.«</p>
            </div>
            <div>
                <head type="add">Kong Snjos regeringstid</head>
                <p> Regnauit igitur Snyo secundum iussum regis crudeliter in Dacia, et superbus et
          iniquus, elatus et in malicia nimis potens, per omnia terribilis, more fulminis <app>
                        <lem>[furibundus]</lem>
                        <rdg>del. Gertz</rdg>
                    </app> incedens; flentibus, siquid uidebantur habere, abstulit habentibus et male
          ridentibus sparsit. Multas iniquas leges et iniustas instituens, in iudicio minime rectus
          Snyo, plebem sustinere cogens <app>
                        <lem>† compatique,</lem>
                        <rdg>compartirique, corr. Gertz</rdg>
                    </app>
                    <app>
                        <lem>&lt;proceres&gt;</lem>
                        <rdg>add. Gertz</rdg>
                    </app> pessundauit. Erat enim ei omnis plebs subdita et fauens. Vnus tantum, nomine Røth,
          resistebat ei contrarius. </p>
                <p> Quem in insulam misit ad querendum a gygante Læ, qua morte esset moriturus
          rex Snyo, ea intentione, ut ne iterum rediret uiuus Røth. Qui in insulam ueniens, dicta
          salutatione regis, quesiuit, qua morte moriturus esset rex. Cui prius, quam tria proferret
          ueridica, gygas Læ nichil respondere de morte <app>
                        <lem>&lt;regis&gt;</lem>
                        <rdg>add. Gertz</rdg>
                    </app> uolebat. Dixit ergo Røth, in monte sedens, nunquam spissiores uidisse se parietes
          parietibus domus illius. Aliud dixit: prius nunquam se ullum plura capita habentem uidisse
          et minorem numerum familie. </p>
                <p> Ad hoc tercium, quod fuit uerissimum: si illinc esset, nunquam redire uellet.
          Dictis hijs tribus uaticinauit ei gygas, moriturum regem morsu pediculorum. Cui sedenti in
          pretorio apud Jutlandiam <app>
                        <lem>[regi Snyo]</lem>
                        <rdg>del. Gertz</rdg>
                    </app> Røth nunciauit; quod instanter apparuit coram omnibus. Exierunt enim pediculi de
          naribus <app>
                        <lem>&lt;eius&gt;</lem>
                        <rdg>add. Gertz</rdg>
                    </app> et auribus, quorum multitudine totum corpus tegebatur. Erat autem rex Snyo mortuus
          morsu pediculorum; cuius nominis memores sunt Dani per euum.</p>
            </div>
            <div>
                <head type="add">Rolf Krakes indsættelse</head>
                <p> Interea, dum regnarent Rachi et Snyo, confortabatur filius Helgi Rolf,
          cognomento Kraki; quem post mortem Snyo Dani <app>
                        <lem>&lt;in&gt;</lem>
                        <rdg>add. Gertz</rdg>
                    </app> regem assumpserunt. Qui Sialandie apud Lethram, sicut antecessores sui, sepissime
          moratus est. Sororem suam, nomine Sculd, secum habuit, Athisli regis filiam et sue matris
          Ursule, de qua superius dictum est; quam fraterno amore dilexit. Cui prouinciam
          Hornshæræth Sialandie ad pascendas puellas suas in expensam dedit; in qua uillam
          edificauit nomine Sculde, unde nomen <app>
                        <lem>&lt;Sculdœlef&gt;</lem>
                        <rdg>add. Gertz</rdg>
                    </app> sumpsit.</p>
            </div>
            <div>
                <head type="add">Hjartvar dræber Rolf og Aki dræber Hjartvar</head>
                <p> Hoc tempore erat quidam comes Scanie, nomine Hiarwart, Teotonicus genere, Rolf
          tributarius. Qui ad eum procos misit, ut sororem suam Sculd Hiarwardo daret uxorem. Quo
          nolente, propria ipsius puelle uoluntate clanculo eam raptam sociauit sibi. Vnde
          conspirauerunt inter se deliberantes Hiarwart et Sculd, quomodo Rolf interficeretur, et
          Hiarwart superstes regni heres efficeretur. Non post multum uero temporis animosus ad
          uxoris exortationem Hiarwart Sialandiam classe pecijt; genero suo Rolf tributum attulisse
          simulauit. Die quadam dilucessente ad Lethram misit: ut videret tributum Rolf, nunciauit. </p>
                <p> Qui cum uidisset non tributum sed exercitum armatum, uallatus est <app>
                        <lem>[Rolf]</lem>
                        <rdg>del. Gertz</rdg>
                    </app> militibus, et a Hiarwardo interfectus est. Hiarwardum autem Sialandenses et
          Scanienses, qui cum eo erant, in regem assumpserunt; qui breui tempore, a mane usque ad
          primam, regali nomine potitus est. Tunc uenit Aki, frater Haghbardi, filius Hamundi;
          Hiarwardum interfecit et Danorum rex effectus est. Quo regnante uenit quidam, nomine
          Fritleff, a partibus septemtrionalibus et filiam sibi desponsauit Rolf Crake; ex qua
          filium, nomine Frothæ, genuit, cognomine Largus.</p>
            </div>
            <div>
                <head type="add">Harald Hildetand og Hedes regeringsperioder</head>
                <p> Postquam genuerat filium Frothi, Aki regem interfecit Fritleff et in eundem
          gradum leuatus est. Quo eciam defuncto, ei in regnum Frothi filius successit. Quo a
          Swærthingi filijs interempto, filius eius Ingyald in regnum leuatur. Huic quoque defuncto
          successit Olauus filius eius, et ipsi filia nomine Asa, de qua prouerbia multa dicuntur.
          Mortua Asa, que patri Olauo successerat, rex Danorum factus Haraldus, qui et Hyldetan
          dicebatur; iste dominium <app>
                        <lem>&lt;maximum&gt;</lem>
                        <rdg>add. Gertz</rdg>
                    </app> habuisse dicitur, factis sibi tributarijs omnibus regnis usque ad mare
          mediterraneum. </p>
                <p> Cumque ad Suethiam exigendorum tributorum causa proficisceretur, bello
          excepit eum rex Ring in campo, nomine Brawel, ubi ex parte Haraldi uexillifere puelle
          pugnasse feruntur, quarum una Hethæ, altera Wysna dicebatur. In congressu illo Haraldus
          occubuit, et ex permissu Ring, regis Suethie, Dani puellam Hethæ regem super se
          constituerunt. Que eciam Dacie imperans ciuitatem sui nominis Hethæby apud Jutlandiam in
          portu statuit Sleswicensi. 
                </p>
            </div>

      
        </body>
    </text>
</TEI>
