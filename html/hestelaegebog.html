<div>
    <h2>Hestelægebog</h2>
    <h2>Kulturhistorisk baggrund</h2>
    <p>Håndskriftet AM 819 4° består af medicinske tekster med råd mod forskellige sygdomme.
        Blandt disse råd optræder også nogle mere eller mindre magiske trylleformler, heraf én
        der skal bevare et <a href="http://middelaldertekster.dk/laegeraad-am/81">svinehold mod
            ildød</a>. Andre veterinære forskrifter er samlet i den her udgivne hestelægebog.
        Det eneste sammenhængende veterinærvidenskabelige skrift fra dansk
        middelalder.<!--TJEK - i hvert fald på dansk--> Tekster med behandlingsråd til husdyr er
        udbredte i det middelalderlige Europa afspejlende det forhold at husdyrene har haft en
        stor økonomisk betydning.</p>
    <p>Tekstgrundlaget udgøres af <a href="">Det Danske Sprog- og Litteraturselskabs</a>s udgave
        <em>Lægebøger – Bondepraktika – Griseldis. Duplikeret til brug for Ordbog over det
            ældre danske Sprog</em> (Kbh. 1970). Trylleformlerne er udgivet af F. Ohrt: <em>Danmarks trylleformler 1</em> (København og Kristiania 1917). Digitale fotografier af hele håndskriftet AM
        819 4to er frit tilgængelige på hjemmesiden <a href="https://handrit.is/da/manuscript/imaging/da/AM04-0819#page/1r++(1+af+106)/mode/2up">handrit.org</a>
    </p>
</div>