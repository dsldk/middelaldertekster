<div>
    <h2>Henrik Smiths lægebog</h2>
    <h2>Kulturhistorisk baggrund</h2>
    <p>Skåningen Henrik Smith (ca. 1495-1563) er en af de betydeligste folkeoplysere i 1500-tallets
        første halvdel med et stort forfatterskab på modersmålet. En tidlig del af hans litterære
        arbejde bestod i reviderede udgaver af Christiern Pedersens katolske skrifter, men ligesom
        Pedersen gjorde Smith reformationen med og fulgte Christian II i landflygtighed. Her og
        hjemme igen virkede han som fortaler for den nye lære bl.a. med en katekismus (1537). Hans
        medicinske forfatterskab, der i høj grad er kompilationer af udenlandske værker, fik et
        langt efterliv. </p>
    <p>Henrik Smiths seks lægebøger udgives her efter den samlede, posthume udgave 1577, der regnes
        for mere udførlig end de foregående enkelt bøger om forskellige emner. Af praktiske grunde
        er teksten imidlertid opdelt i bøger. De enkelte bøger er: <ul>
            <li>
                <a href="http://middelaldertekster.dk/henrik-smith-1-laegebog-top-til-taa/1">Mange skøne oc vdvalde Lægedoms stycker, for atskillige Siugdomme, offuer
                    det gantske Legeme, fra Hoffuedet til Føderne.</a>
            </li>
            <li>
                <a href="http://middelaldertekster.dk/henrik-smith-2-om-kvinder-og-boern/1">Lægedom for Quindfolcks oc Børns Siugdomme</a>
            </li>
            <li>
                <a href="http://middelaldertekster.dk/henrik-smith-3-om-kirurgi-og-saarpleje/1">Mange atskillige Lægedoms stycker for Barskære.</a>
            </li>
            <li>
                <a href="http://middelaldertekster.dk/henrik-smith-4-om-pest/1">Præseruatiff, Foruaring oc Lægeom imod Pestilentze</a>
            </li>
            <li>
                <a href="http://middelaldertekster.dk/henrik-smith-5-om-vandladning/1">Om Menniskens vand at besee, og der om dømme</a>
            </li>
            <li>
                <a href="http://middelaldertekster.dk/henrik-smith-6-om-urter/1">Om atskillige Vrter som her vdi Riget vaaxe</a>
            </li>
        </ul>w
    </p>
    <p>Til grund for udgaven ligger digitale optagelser af originalen, der er blevet afskrevet og
        bearbejdet i samarbejde med <a href="http://kompetenzzentrum.uni-trier.de/de/">Kompetenzzentrum für elektronische Erschließungs- und Publikations­ver­fahren in den
            Geistes­wissenschaften</a> ved Universitetet i Trier og deres kinesiske
        samarbejdspartnere. Redaktionen har ikke påtaget sig at supplere teksten med redaktionelle,
        tekstkritiske kommentarer.</p>
</div>