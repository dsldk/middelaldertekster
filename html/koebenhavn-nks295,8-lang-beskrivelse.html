<div>
    <h2>Håndskriftbeskrivelse</h2>
    <p>
        <strong>Hjemsted:</strong>
København, Det Kongelige Bibliotek</p>
    <p>
        <strong>Signatur:</strong> NkS
295,8°</p>
    <p>
        <strong>Proveniens:</strong>
Danmark</p>
    <p>
        <strong>Datering:</strong> ca.
1325; ca. 1600</p>
    <p>
        <strong>Sprog:</strong> dansk</p>
    <p>
        <strong>Kort karakteristik:</strong>
Håndskriftet NkS 295,8°, hvis hoveddel kan dateres til ca. 1325, er
blandt de ældste af de ca. 160 eksisterende Jyske Lov-håndskrifter.
Håndskriftet indeholder også det såkaldte Trolddomskapitel, Thords
artikler og Erik Glippings forordninger og håndfæstning. Før og
efter denne middelalderlige kerne er der indbundet et papirlæg fra
ca. 1600, det forreste er beskrevet med tillæg til Jyske Lov
(Troldomskapitlet og Thords artikler), det bageste er blankt.</p>
    <p/>
    <p>
        <strong>Indhold</strong>
    </p>
    <p>
        <strong>I. (Iv)
Trolddomskapitlet</strong>
    </p>
    <p>Overskrift: “Tord
degenn”</p>
    <p>Overskrift: “Om
troldom”</p>
    <p>Indledning: “Sigher
mand anndrom ath han | haffuer forgiørd hanom med | Trolddom”</p>
    <p>Afslutning: “bode for
dem sigher j och saa for | bijschoppen”</p>
    <p>Sprog: Dansk.</p>
    <p>Tekstudgave: <em>Jyske
Lov. Text 2-4</em>, udg. af Peter Skautrup, <em>Danmarks Gamle
Landskabslove</em> III (København, 1951), s. 359.</p>
    <p/>
    <p>
        <strong>II. (Iv-XIIIv)
Thords artikler</strong>
    </p>
    <p>Der står 55 af Thords
artikler i denne del af håndskriftet.</p>
    <p>Sprog: Dansk.</p>
    <p>Tekstudgave: <em>Knud
Mikkelsens glosser, dansk tekst og Thords artikler</em>, udg. af Erik
Buus, <em>Danmarks gamle Landskabslove</em> IV Tillæg (København,
1961), s. 243 ff.</p>
    <p/>
    <p>
        <strong>III. (1r-99r) Jyske
Lov</strong>
    </p>
    <p>Sprog: Dansk.</p>
    <p>A. (1r-26v) Jyske Lov,
første bog.</p>
    <p>Indledning: “thæt ær
tolf mæn innæn thrithi | byrth oc innæn sysæl.”</p>
    <p>Afslutning: “man ma
æi fællæ watn af siin aræl| dærs riin fra annæns mansz
fiskægarth. | oc æi fra annæns mansz iorth.”</p>
    <p>Afslutningsformel:
“Hæræ | ændæs thæn fyrstæ book.”</p>
    <p>B. (26v-68v) Jyske Lov,
anden bog.</p>
    <p>Overskrift: “Oc
byriæs capi| tæl til thæn annæn book.”</p>
    <p>Indledning: “Primum
capitulum. ||Um sannænd mæn. I”</p>
    <p>Afslutning: “tha ma
han wæ-| ri sik mæth tolf mænsz eth.”</p>
    <p>Afslutningsformel:
“Hæræ æn | dæs thæn annæn book.”</p>
    <p>C. (68v-99r) Jyske Lov,
tredje bog.</p>
    <p>Overskrift: “Oc
byriæs capitæl | i thæn thrithi book.”</p>
    <p>Indledning: “Fyrstæ
capitæl. Um lething. I”</p>
    <p>Afslutning: “æth
læggæ wt thæn thær eld | sattæ i fyrst.”</p>
    <p>Afslutningsformel:
“Hæræ ændæs logh book | scriuæn a danskæ.”</p>
    <p>Tekstudgave: <em>Jyske
Lov. Text 1: NkS 295 8°</em>, udg. af Peter Skautrup, <em>Danmarks
Gamle Landskabslove</em> II (København, 1933).</p>
    <p/>
    <p>
        <strong>IV. (99v-106v) Erik
Glippings forordninger og håndfæstning</strong>
    </p>
    <p>Sprog: Dansk.</p>
    <p>A. (99v-102v) Erik
Glippings nyborgske forordning for Sjælland.</p>
    <p>Indledning: “Hwa sum
rithær mæth gørth rath | hæm til annæns mansz oc drapær | hanum
i siin garth”</p>
    <p>Afslutning: “oc |
sithæn allæ the bæstæ. bathæ lærthæ m[æn] | oc lekæ mæn
thær i rikit waræ. thvsænd wi[n-]| tær. oc tu hundræth wintær
oc fivghærtwghæ | wintær. oc a fiarthæ wintær. sithæn wa-| ar
hærræ ihesus christus war fød.”</p>
    <p>Sprog: Dansk.</p>
    <p>Tekstudgave: <em>Den
Danske Rigslovgivning indtil 1400</em>, udg. af Erik Kroman, <em>Den
Danske Rigslovgivning</em> I (København, 1971), s. 132 ff.</p>
    <p>B. (102v-106r) Erik
Glippings håndfæstning. Jysk-sjællandsk overlevering.</p>
    <p>Indledning: “Ericus
dei gracia danorum slauorumque rex. vniuer| sis per daciam
constitutis salutem in domino ser| piternam”</p>
    <p>Afslutning: “vna cum
nostro sua si| gilla presentibus apponere curauerunt Ac| tum anno et
die supra dicto”</p>
    <p>Sprog: Latin.</p>
    <p>Tekstudgave: <em>Den
Danske Rigslovgivning indtil 1400</em>, udg. af Erik Kroman, <em>Den
Danske Rigslovgivning</em> I (København, 1971), s. 74 ff.</p>
    <p/>
    <p>
        <strong>C. (106r-v) Erik
Glippings nyborgske forordning for Nørrejylland</strong>
    </p>
    <p>Overskrift: “Thænnæ
| logh gaf kunung erik cristofær sun thær | hær stær scriuæn a
danskæ. I.”</p>
    <p>Indledning: “Thænnæ
logh gaf kunung erik cris| tofær sun æftær at war hærræ | war
fød thusænd wintær oc tuhundræth | wintær oc fivræ sinnæ
t[w]ghæ wintær”</p>
    <p>Afslutning: “Æn
worthær han dræpæn tha takæ | hans rættæ aruing half hans
houæth | lot with kunung oc rættæ [bøtær] | sum ær sauth i
kunung [Waldemars logh bok]”</p>
    <p>Sprog: Dansk.</p>
    <p>Tekstudgave: <em>Den
Danske Rigslovgivning indtil 1400</em>, udg. af Erik Kroman, <em>Den
Danske Rigslovgivning</em> I (København, 1971), s. 107 ff.</p>
    <p/>
    <p>
        <strong>Fysisk beskrivelse /
kodikologi</strong>
    </p>
    <p>Form:
kodeks.</p>
    <p>Materiale:
pergament (den middelalderlige del) og papir (den
eftermiddelalderlige del).</p>
    <p>Bladantal:
135.</p>
    <p>Bladstørrelse:
142 x 88 mm.</p>
    <p>Lægopbygning</p>
    <p>I
alt er der 17 meget stramt indbundne læg. Bogstavet x betyder her
"manglende blad".</p>
    <p>I
(papir): tolv parvist forbundne blade og et løst blad (bl. I+x,
II+XIII, III+XII, IV+XI, V+X, VI+IX og VII+VIII). Af modbladet til
bl. I er der kun en fals tilbage, hvorpå det første bevarede blad
fra læg II (bl. 1) er klæbet.</p>
    <p>II
(pergament): to løse blade, idet de seks første blade er blevet
udskåret (bl. x+2, x+1, x+x og x+x). Bl. 1 er blevet klæbet på en
fals i det første læg.</p>
    <p>III
(pergament): otte parvist forbundne blade (bl. 3+10, 4+9, 5+8 og
6+7).</p>
    <p>IV
(pergament): otte parvist forbundne blade (bl. 11+18, 12+17, 13+16 og
14+15).</p>
    <p>V
(pergament): otte parvist forbundne blade (bl. 19+26, 20+25, 21+24 og
22+23).</p>
    <p>VI
(pergament): syv parvist forbundne blade og et løst blad (bl. 27+33,
28+32, 29+31 og x+30).</p>
    <p>VII
(pergament): syv parvist forbundne blade og et løst blad (bl. 34+x,
35+40, 36+39 og 37+38).</p>
    <p>VIII
(pergament): seks parvist forbundne blade, idet et dobbeltblad er
udskåret (bl. x+x, bl. 41+46, 42+45 og 43+44).</p>
    <p>IX
(pergament): otte parvist forbundne blade (bl. 47+54, 48+53, 49+52 og
50+51).</p>
    <p>X
(pergament): otte parvist forbundne blade (bl. 55+62, 56+61, 57+60 og
58+59).</p>
    <p>XI
(pergament): otte parvist forbundne blade (bl. 63+70, 64+69, 65+68 og
66+67).</p>
    <p>XII
(pergament): otte parvist forbundne blade (bl. 71+78, 72+77, 73+76 og
74+75).</p>
    <p>XIII
(pergament): otte parvist forbundne blade (bl. 79+86, 80+85, 81+84 og
82+83).</p>
    <p>XIV
(pergament): otte parvist forbundne blade (bl. 87+94, 88+93, 89+92 og
90+91).</p>
    <p>XV
(pergament): syv parvist forbundne blade og et løst blad (bl.
95+101, 96+x, 97+100 og 98+99).</p>
    <p>XVI
(pergament): to parvist forbundne blade og tre løse blade (bl.
102+x, 103+x, 104+x og 105+106).</p>
    <p>XVII
(papir): Håndskriftet er indbundet så stramt, at det er umuligt at
granske sammensætningen af dette læg.</p>
    <p>Fordelingen
af hår-/kødsider er gennemført regelmæssig i hele den
middelalderlige del af håndskriftet. Bladene er bundet således, at
der kun ligger hårside mod hårside og kødside mod kødside (jf.
diagrammet i <em>Magnus Erikssons Landslag enligt Cod. Ups. B 23</em>,
udg. af Per-Axel Wikstorsson, Samlingar utg. av Svenska
Fornskrift-Sällskapet Ser. 1 78 (Lund, 1989), s. xxi).</p>
    <p>Lægnummerering:
Nederst på den sidste verso-side i hvert læg står læggets nummer
med romertal: bl. 2v, 10v, 18v, 26v, 37v, 46v, 54v, 64v, 70v, 78v,
86v og 94v.</p>
    <p/>
    <p>Herefter behandler
håndskriftbeskrivelsen kun den middelalderlige del.</p>
    <p/>
    <p>
        <strong>Opsætning</strong>
    </p>
    <p>Teksten er skrevet i
hele klummens bredde. Der er 17 linjer pr. side. Sigtemærker og
linjering kan ses hele håndskriftet igennem. Linjerne er ført helt
ud til kanterne. Skrivefeltet er 56 x 86 mm.</p>
    <p/>
    <p>
        <strong>Skrift, forkortelser
og tegnsætning</strong>
    </p>
    <p>Håndskriftet er
skrevet med samme hånd; skriften er ældre gotisk bogskrift.</p>
    <p>Der er få forkortelser
i håndskriftet, og de bruges i meget begrænset omfang:</p>
    <ul>
        <li>
            <p>apostrof for -ær
	(ca. 75 gange), fx køp' = køpær, fæth'ns = fæthærns,
	fivgh'tivghæ = fivghærtivghæ</p>
        </li>
        <li>
            <p>streg over vokal
	for efterfølgende nasal (ca. 20 gange), fx annæns, næfning,
	annæns</p>
        </li>
        <li>
            <p>z for -æth (ca.
	15 gange), kun mz = mæth (findes ikke i andre forbindelser)</p>
        </li>
        <li>
            <p>græsk π for
	-a(r)- (kun én gang), mπrc = marc</p>
        </li>
    </ul>
    <p>Punktum markerer
sætningsgrænse. Orddeling ved linjeskift markeres med bindestreg.</p>
    <p/>
    <p>
        <strong>Udsmykning og
opdeling</strong>
    </p>
    <p>Fleuronné-initialer
(over to linjer) indleder hvert nyt kapitel. Initialerne er enten
røde og udsmykkede med blågrønne slyngede linjer og udløbere,
eller de er blågrønne med rød udsmykning, og de to typer optrædes
skiftevis. Nogle få steder er rækkefølgen dog uregelmæssig: To
røde initialer følger hinanden: Bl. 18v-19r, 30r, 47r-v, 54v-55r,
64v-65r, 73r-v, 91r-92r. To blågrønne initialer følger hinanden:
Bl. 41r-v, 58r-v, 94v-95r. Den forkerte rækkefølge opstår næsten
altid ved sideskift. Følgende initialer skal særligt bemærkes:</p>
    <p>Bl. 1r: T, rødt
initial indeholder formentlig et menneskeansigt i profil.</p>
    <p>Bl. 1v: O, blågrønt
initial indeholder en skægget mands ansigt med tonsur.</p>
    <p>Bl. 67v: O, rødt
initial indeholder en skægget mands ansigt med røde kinder.</p>
    <p>Bl. 71r: T, over seks
linjer. Rødt og blågrønt blæk er blevet brugt til både initialet
og udsmykningen.</p>
    <p>Bl. 74v: P, blågrønt
initial indeholder et menneskeansigt.</p>
    <p/>
    <p>Øverst på hver
verso-side står L (= Liber 'bog') i rødt, og øverst på hver
recto-side står et romertal, I<em>9</em> (primus 'første'), II<em>9</em>
(secundus 'anden') eller III<em>9</em> (tercius 'tredje'), i rødt;
hermed angives, hvilken bog der er tale om. Mange af kapiteltallene i
både kapiteloverskrifterne og indholdsfortegnelserne er blevet
rettet ved rasur og tilføjelser.</p>
    <p/>
    <p>
        <strong>Indbinding</strong>
    </p>
    <p>Helbind af brunt
kalveskind fra ca. 1600, som
måler 103 x 160 mm. Permerne er dekoreret med blindtryk, i
midterfeltet viftemønster i 2 spalter (5 hele + 1 halv i hver) samt
to mindre felter (et øverst og et nederst) med to blomster i hvert.
Midterfeltet er omgivet af en bred ramme med blomsterornamenter og
profiler af en mand med hat, desuden to tredobbelte stregrammer. Der
er rester af to messingspænder.</p>
    <p>Ryg:
Fast ryg med tre ægte ophøjede bind og dyb fals; ingen udsmykning.
Rester af etiket: “&lt;Jyske&gt; Lov | &lt;Erik Kli&gt;ppings |
&lt;forordnin&gt;ger | &lt;8vo. in m&gt;embr.” påklæbet i 2.
felt.</p>
    <p>Forsats:
Hvidt papir.</p>
    <p>Snit:
Brunfarvet (måske meget slidt guldsnit?).</p>
    <p/>
    <p>
        <strong>Foliering</strong>
    </p>
    <p>Bl. I-XII: folieret to
gange med blyant, dels nederst til højre på hver recto-side med
arabertallene 1-13, dels øverst til højre på hver recto-side med
romertallene I-XII (idet både bl. VII og bl. VIII er blevet folieret
som VII).</p>
    <p>Bl. 1-119: folieret med
blyant øverst til højre på hver recto-side med arabertallene
1-119. Bl. 1-9 er også folieret nederste til højre på
recto-siderne med arabertallene 1-9.</p>
    <p>Bl. 120-122: ikke
folieret.</p>
    <p/>
    <p>
        <strong>Marginalier,
brugsspor og senere tilføjelser</strong>
    </p>
    <p>Det er tydeligt, at
håndskriftet har været læst og brugt. En del steder er pergamentet
noget slidt, og nogle sider er udskåret. Men læserne har brugt
håndskriftet med omsorg og respekt - der er meget få tilskrifter i
marginerne. Desværre er tilskrifterne meget udtværet og stort set
ulæselige.</p>
    <p>På bl. 67v (nederste
margen) er der en tegning med rødt blæk af en fisk.</p>
    <p/>
    <p>
        <strong>Tilstand</strong>
    </p>
    <p>Håndskriftet er
gennemgående godt bevaret. Der er dog visse lakuner, hvor blade er
blevet skåret bort:</p>
    <ul>
        <li>
            <p>før bl. 1: seks
	blade er blevet udskåret</p>
        </li>
        <li>
            <p>før bl. 30: ét
	blad er blevet udskåret</p>
        </li>
        <li>
            <p>før bl. 41: to
	blade er blevet udskåret</p>
        </li>
        <li>
            <p>før bl. 47: ét
	blad er blevet udskåret.</p>
        </li>
    </ul>
    <p>Tre andre blade er
blevet beskadiget, enten på grund af beskæring eller revner:</p>
    <ul>
        <li>
            <p>bl. 16: nederste
	margen og yderkanten er blevet skåret bort, men ingen tekst mangler</p>
        </li>
        <li>
            <p>bl. 33: yderkanten
	er blevet skåret bort, og der er teksttab</p>
        </li>
        <li>
            <p>bl. 54: det
	øverste yderhjørne er blevet revet af, men ingen tekst mangler.</p>
        </li>
    </ul>
    <p>Bl. 16 og 33 er blevet
repareret i moderne tid ved hjælp af påklæbet pergament. Fra bl.
79 og frem er enkelte blade blevet styrket langs ryggen med
gazestrimler.</p>
    <p/>
    <p>
        <strong>Historie og herkomst</strong>
    </p>
    <p>Proveniens:
Skrevet i Danmark. Peter Skautrup har dateret det til ca. 1325 (<em>Jyske
Lov. Text 1: NkS 295 8°</em>, udg. af Peter Skautrup, <em>Danmarks
Gamle Landskabslove</em> II (København, 1933), s. xxxviii, xlv).</p>
    <p>Historie:
På nogle af bladene står forskellige ejernavne:</p>
    <ul>
        <li>
            <p>
	Bl. Ir: “Hanß
	Jensen tho Ruttebul sin Bock” (kursivskrift).</p>
        </li>
        <li>
            <p>
	Bl. XIIv: “Hans Jensen .. 1620” (kursivskrift).</p>
        </li>
        <li>
            <p>
	Bl. 1r nederste margen: “Foræret til Selskabet | af Hr. Professor
	Møller | i Flensborg 1749.”</p>
        </li>
        <li>
            <p>
	Bl. 118r: “Hanß Jenßen” og “Hanß Jenssen” (kursivskrift),
	“Petrus Thomeus” (ældre gotisk bogskrift)</p>
        </li>
    </ul>
    <p>Erhvervelse:
På
første side i den middelalderlige del har historikeren Jacob
Langebek noteret:
"Foræret til Selskabet af Hr. Professor Møller i Flensborg
1749". Selskabet er Det kongelige danske Selskab for
Fædrelandets Historie og Sprog, og professoren i Flensborg er Olaus
Henricus Moller, der er kendt for sine litterære og historiske
interesser. Fra Det danske Selskab kom håndskriftet til Det
Kongelige Bibliotek, hvor det blev indlemmet i Ny Kongelig Samling,
der blev oprettet som bibliotekets åbne samling efter lukningen af
Den Gamle Kongelige Samling i slutningen af det attende århundrede.</p>
</div>