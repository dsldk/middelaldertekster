<div>
    <h2>Christiern Pedersen: En nøttelig Legebog</h2>
    <h2>Kulturhistorisk baggrund</h2>
    <p>Christiern Pedersens lægebog udkom på Pedersens eget trykkeri i Malmø i juni 1533, et
        halvt år efter at Pedersen efter 6 års ophold i udlandet bl.a. i Christian II's følge.
        Pedersen der længe havde interesseret sig for bogtrykkerkunsten, og allerede i Antverpen
        havde udsendt en række reformatoriske værker, fortsatte virket i hjemlandet med den
        nederlandske bogtrykker Johan Hoochstraten som den udførende part. Flere religiøse
        tekster udkom på Pedersens trykkeri, men også adskillige af Pedersens egne
        folkeoplysende skrifter, heriblandt altså i 1533 hans kompilationsarbejde, <em>En
            nøttelig Legebog</em>. I bogens <a href="http://middelaldertekster.dk/en-noettelig-legebog/2">forord</a> beskriver
        Pedersen hvordan han har uddraget indholdet af "mange bemærkelsesværdige latinske og
        tyske bøger" så alle der kan læse "nu kan hjælpe sig selv og andre med de urter der
        vokser her i landet".</p>
    <p>Bogen udgives her efter den tekst der indgår i <a href="http://renæssancesprog.dk/">Renæssancens Sprog i Danmark</a>s tekstbase. Grundlaget for denne er
        originaludgaven 1533, efter et eksemplar i Det Kongelige Bibliotek: Hielmst. 1516 4°. En
        facsimileudgave med indledning foreligger ved Poul Hauberg (København 1933).</p>
</div>