<div>
    <h2>Håndskriftbeskrivelse</h2>
    <p> Håndskriftet Linköping T 180 er indbundet i et moderne bind. Det omfatter tre dele der ikke
        oprindeligt har hørt sammen. Den første -- og største -- af disse omfatter 56 blade. Denne
        del består overvejende af et fragment af en svensk postil, s. 1-54v, de øvrige sider i denne
        del er optaget af en række korte og længere tilskrifter med andre hænder end de fire der har været virksomme i postillen. Det her udgivne <a href="http://middelaldertekster.dk/ridderen-i-hjorteham/1">visefragment</a> står på s.
        55v.
        Håndskriftets to andre dele optages dels af en kort religiøs svensk og en latinsk tekst, dels af endnu et postilfragment</p>
    <p>Denne beskrivelse bygger især på Poul Lindegård Hjorths artikel "Linköping-håndskriftet og
        »Ridderen i hjorteham«" i <a href="http://danskestudier.dk/materiale/1976.pdf">
            <i>Danske Studier 1976</i>
        </a>, s. 5-35.</p>
</div>