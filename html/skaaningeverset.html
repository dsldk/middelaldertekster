<div>
    <h2>Skåningeverset</h2>
    <h2>Indledning</h2>
    <p>Det korte vers, der i håndskriftet AM 37, 4° står på én linje, kan gengives på moderne dansk
        som: <ul>Det skal skåningenes ærlige mænd have: <br/> de tog aldrig ved (mod?) uret</ul>
    </p>
    <p>Skriften er dateret til ca. 1300, og verset er dermed et meget tidligt vidnesbyrd om dansk
        digtning. Det har en noget anden karakter end det jævnaldrende, bedre kendte <a href="http://middelaldertekster.dk/droemte-mig-en-droem/1">vers</a> i Codex Runicus.
        Over for runeversets drømmende jeg står her skåningenes ærlige mænd, der berømmes for deres
        retfærdighedssans, dermed synes der også at være større overensstemmelse mellem verset og
        håndskriftets øvrige indhold (navnlig Skånske Kirkelov og Anders Sunesens latinske version
        af Skånske Lov) end tilfældet er i runehåndskriftet, hvis ligeledes overvejende juridiske
        indhold ikke antyder nogen indholdsmæssig forbindelse til runeverset.</p>
</div>