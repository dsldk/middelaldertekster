<div>
    <h2>Håndskriftbeskrivelse</h2>
    <p>Pergamentshåndskriftet AM 37, 4<sup>o</sup> i Den Arnamagnæanske Samling omfatter i dag 123
        blade. Dets ældste del udgøres af sidern 7-62r, skriften i denne del dateres til slutningen
        af 1300-tallet, mens håndskriftets øvrige dele formentlig er fra slutningen af 1400-tallet.
        Den ældste del omfatter to tekster: Ander Sunesens latinske parafrase af Skånske Lov (s.
        7r-58v) og Skånske Kirkelov på dansk (59r-62r). De yngre tekster omfatter bl.a. en latinsk
        oversættelse af Jyske Lov og nogle mindre tekster der har forbindelse til Lund. De ældre
        tekster er vistnok skrevet af to hænder i et to-spaltet layout. Det her udgivne <a href="http://middelaldertekster.dk/skaaningeverset/1">skriververs</a> findes på den
        ældste dels næstsidste side, s. 61v i nederste margin. Det er skrevet ca. 1300 med en langt
        mere ornamenteret skrift end Kirkeloven.</p>
    <p>AM 37, 4<sup>o</sup> er udførligt beskrevet i kataloget på <a href="handrit.is/da/manuscript/view/AM04-0037">handrit.org</a>.
    </p>
</div>