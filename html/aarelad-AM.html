<div>
    <h2>Åreladningsregler</h2>
    <h2>Kulturhistorisk baggrund</h2>
    <p>I middelalderens <a href="http://ordnet.dk/ods/ordbog?query=humoralpatologi">humoralpatologiske</a> opfattelse af menneskekroppen har blodet spillet en
        væsentlig rolle som én af de fire kropsvæsker. Åreladning har været en udbredt metode
        til at ligestille balancen mellem væskerne, når man har ment at en sygdom skyldtes en
        overmængde af blod. </p>
    <p>De to tekster der udgives her adskiller sig indholdsmæssigt betragteligt, og er altså at
        opfatte som to varianter af én tekst. Teksten i GKS 3656 8° opregner hvilke dage det er
        bedst at lade sig årelade, mens teksten i AM 819 4° beskriver hvilke årer der egner sig
        til åreladning ved forskellige sygdomme. Desuden redegøres for kopsætning. Begge tekster
        har tilknytning til Henrik Harpestreng, den første citerer Harpestreng, den anden er en
        variant af regler der findes i <a href="http://middelaldertekster.dk/harpestreng-k48/148">Harpestrenghåndskriftet
            Stockholm K 48</a>
    </p>
    <p>Tekstgrundlaget udgøres af <a href="">Det Danske Sprog- og Litteraturselskabs</a>s udgave
        <em>Lægebøger – Bondepraktika – Griseldis. Duplikeret til brug for Ordbog over det
            ældre danske Sprog</em> (Kbh. 1970). Digitale fotografier af hele håndskriftet AM
        819 4to er frit tilgængelige på hjemmesiden <a href="https://handrit.is/da/manuscript/imaging/da/AM04-0819#page/1r++(1+af+106)/mode/2up">handrit.org</a>
    </p>
</div>